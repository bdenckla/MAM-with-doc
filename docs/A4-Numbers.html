<!doctype html>
<html lang="en">
<head>
<meta charset="utf-8">
<title>
MAM with doc: Numbers</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
</style>
</head>
<body>
<a href="#c1v1">
1</a>
<a href="#c2v1">
2</a>
<a href="#c3v1">
3</a>
<a href="#c4v1">
4</a>
<a href="#c5v1">
5</a>
<a href="#c6v1">
6</a>
<a href="#c7v1">
7</a>
<a href="#c8v1">
8</a>
<a href="#c9v1">
9</a>
<a href="#c10v1">
10</a>
<a href="#c11v1">
11</a>
<a href="#c12v1">
12</a>
<a href="#c13v1">
13</a>
<a href="#c14v1">
14</a>
<a href="#c15v1">
15</a>
<a href="#c16v1">
16</a>
<a href="#c17v1">
17</a>
<a href="#c18v1">
18</a>
<a href="#c19v1">
19</a>
<a href="#c20v1">
20</a>
<a href="#c21v1">
21</a>
<a href="#c22v1">
22</a>
<a href="#c23v1">
23</a>
<a href="#c24v1">
24</a>
<a href="#c25v1">
25</a>
<a href="#c26v1">
26</a>
<a href="#c27v1">
27</a>
<a href="#c28v1">
28</a>
<a href="#c29v1">
29</a>
<a href="#c30v1">
30</a>
<a href="#c31v1">
31</a>
<a href="#c32v1">
32</a>
<a href="#c33v1">
33</a>
<a href="#c34v1">
34</a>
<a href="#c35v1">
35</a>
<a href="#c36v1">
36</a>
<table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1">א:</td><td>וַיְדַבֵּ֨ר יְהֹוָ֧ה אֶל־מֹשֶׁ֛ה בְּמִדְבַּ֥ר סִינַ֖י בְּאֹ֣הֶל מוֹעֵ֑ד בְּאֶחָד֩ לַחֹ֨דֶשׁ הַשֵּׁנִ֜י בַּשָּׁנָ֣ה הַשֵּׁנִ֗ית לְצֵאתָ֛ם מֵאֶ֥רֶץ מִצְרַ֖יִם לֵאמֹֽר׃</td><td class="bordered"></td></tr>
<tr><td id="c1v2">ב</td><td>שְׂא֗וּ אֶת־רֹאשׁ֙ כׇּל־עֲדַ֣ת בְּנֵֽי־יִשְׂרָאֵ֔ל לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֔וֹת כׇּל־זָכָ֖ר לְגֻלְגְּלֹתָֽם׃</td><td class="bordered"></td></tr>
<tr><td id="c1v3">ג</td><td>מִבֶּ֨ן עֶשְׂרִ֤ים שָׁנָה֙ וָמַ֔עְלָה כׇּל־יֹצֵ֥א צָבָ֖א בְּיִשְׂרָאֵ֑ל תִּפְקְד֥וּ אֹתָ֛ם לְצִבְאֹתָ֖ם אַתָּ֥ה וְאַהֲרֹֽן׃</td><td class="bordered"></td></tr>
<tr><td id="c1v4">ד</td><td>וְאִתְּכֶ֣ם יִהְי֔וּ אִ֥ישׁ אִ֖ישׁ לַמַּטֶּ֑ה אִ֛ישׁ רֹ֥אשׁ לְבֵית־אֲבֹתָ֖יו הֽוּא׃</td><td class="bordered"></td></tr>
<tr><td id="c1v5">ה</td><td>וְאֵ֙לֶּה֙ שְׁמ֣וֹת הָֽאֲנָשִׁ֔ים אֲשֶׁ֥ר יַֽעַמְד֖וּ אִתְּכֶ֑ם לִרְאוּבֵ֕ן אֱלִיצ֖וּר בֶּן־שְׁדֵיאֽוּר׃</td><td class="bordered"></td></tr>
<tr><td id="c1v6">ו</td><td>לְשִׁמְע֕וֹן שְׁלֻמִיאֵ֖ל בֶּן־צוּרִֽישַׁדָּֽי׃</td><td class="bordered"></td></tr>
<tr><td id="c1v7">ז</td><td>לִֽיהוּדָ֕ה נַחְשׁ֖וֹן בֶּן־עַמִּינָדָֽב׃</td><td class="bordered"></td></tr>
<tr><td id="c1v8">ח</td><td>לְיִ֨שָּׂשכָ֔ר נְתַנְאֵ֖ל בֶּן־צוּעָֽר׃</td><td class="bordered"></td></tr>
<tr><td id="c1v9">ט</td><td>לִזְבוּלֻ֕ן אֱלִיאָ֖ב בֶּן־חֵלֹֽן׃</td><td class="bordered"></td></tr>
<tr><td id="c1v10">י</td><td>לִבְנֵ֣י יוֹסֵ֔ף לְאֶפְרַ֕יִם אֱלִישָׁמָ֖ע בֶּן־עַמִּיה֑וּד לִמְנַשֶּׁ֕ה גַּמְלִיאֵ֖ל בֶּן־<span class="mam-doc-target-without-callout">פְּדָהצֽוּר</span>׃</td><td class="bordered"><span class="mam-doc-lemma">פְּדָהצֽוּר</span> <span class="mam-doc-part-0">=ל?ש1 ומסורת טברנית וספרי התורה בכל העדות</span><ul class="mam-doc-parts">
<li>
לא ברור לגמרי שיש כאן תיבה אחת בכתי״ל וייתכן שהוא &lt;פְּדָה צֽוּר&gt;, והשווה את התיבה הזו בכתי״ל להלן בפרשת נשֹא (ז,נד; ז,נט) ובהערות הנוסח שם.</li>
</ul>
</td></tr>
<tr><td id="c1v11">יא</td><td>לְבִ֨נְיָמִ֔ן אֲבִידָ֖ן בֶּן־גִּדְעֹנִֽי׃</td><td class="bordered"></td></tr>
<tr><td id="c1v12">יב</td><td>לְדָ֕ן אֲחִיעֶ֖זֶר בֶּן־עַמִּֽישַׁדָּֽי׃</td><td class="bordered"></td></tr>
<tr><td id="c1v13">יג</td><td>לְאָשֵׁ֕ר פַּגְעִיאֵ֖ל בֶּן־עׇכְרָֽן׃</td><td class="bordered"></td></tr>
<tr><td id="c1v14">יד</td><td>לְגָ֕ד אֶלְיָסָ֖ף בֶּן־דְּעוּאֵֽל׃</td><td class="bordered"></td></tr>
<tr><td id="c1v15">טו</td><td>לְנַ֨פְתָּלִ֔י אֲחִירַ֖ע בֶּן־עֵינָֽן׃</td><td class="bordered"></td></tr>
<tr><td id="c1v16">טז</td><td>אֵ֚לֶּה <span class="mam-kq"><span class="mam-kq-k">(קריאי)</span> <span class="mam-kq-q">[קְרוּאֵ֣י]</span></span> הָעֵדָ֔ה נְשִׂיאֵ֖י מַטּ֣וֹת אֲבוֹתָ֑ם רָאשֵׁ֛י אַלְפֵ֥י יִשְׂרָאֵ֖ל הֵֽם׃</td><td class="bordered"></td></tr>
<tr><td id="c1v17">יז</td><td>וַיִּקַּ֥ח מֹשֶׁ֖ה וְאַהֲרֹ֑ן אֵ֚ת הָאֲנָשִׁ֣ים הָאֵ֔לֶּה אֲשֶׁ֥ר נִקְּב֖וּ <span class="mam-doc-target-without-callout">בְּשֵׁמֹֽת</span>׃</td><td class="bordered"><span class="mam-doc-lemma">בְּשֵׁמֹֽת</span> <span class="mam-doc-part-0">(מ:הערה) בספרי ספרד ואשכנז בְּשֵׁמֽוֹת</span><ul class="mam-doc-parts">
<li>
=א(ס)ש1 ומסורת-ל וטברניות וספרי תימן</li>
<li>
לש=בְּשֵׁמֽוֹת (כתיב מלא וי״ו) וכן בספרי ספרד ואשכנז</li>
<li>
הרמ״ה הסתפק &lt;וחד אישכחן בלישנא דפליגי ביה נוסחי. אשר נקבו בְּשֵׁמֽוֹת במקצת נוסחי דיקי מלא וי״ו כתיב, ואית דחסר עליה מלא...&gt;, וראו שם לנימוקים של הספק, וכן בספרו של ברויאר על תיבה זו (הערה 2*).</li>
</ul>
</td></tr>
<tr><td id="c1v18">יח</td><td>וְאֵ֨ת כׇּל־הָעֵדָ֜ה הִקְהִ֗ילוּ בְּאֶחָד֙ לַחֹ֣דֶשׁ הַשֵּׁנִ֔י וַיִּתְיַֽלְד֥וּ עַל־מִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֥ים שָׁנָ֛ה וָמַ֖עְלָה <span class="mam-doc-target-without-callout">לְגֻלְגְּלֹתָֽם</span>׃</td><td class="bordered"><span class="mam-doc-lemma">לְגֻלְגְּלֹתָֽם</span> <span class="mam-doc-part-0">=שש1 וספרי התורה ובדפוסים (אות פשוטה)</span><ul class="mam-doc-parts">
<li>
מ״ס-ל=לְ<span class="mam-letter-large">גֻ</span>לְגְּלֹתָֽם, וכך בפנים בכתי״ל לפי דותן וברויאר; אבל לאחר עיון בצילום כתב־היד לא ברור לגמרי שכוונת הסופר הייתה לאות גדולה.</li>
</ul>
</td></tr>
<tr><td id="c1v19">יט</td><td>כַּאֲשֶׁ֛ר צִוָּ֥ה יְהֹוָ֖ה אֶת־מֹשֶׁ֑ה וַֽיִּפְקְדֵ֖ם בְּמִדְבַּ֥ר סִינָֽי׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c1v20">כ</td><td>וַיִּהְי֤וּ בְנֵֽי־רְאוּבֵן֙ בְּכֹ֣ר יִשְׂרָאֵ֔ל תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם כׇּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v21">כא</td><td>פְּקֻדֵיהֶ֖ם לְמַטֵּ֣ה רְאוּבֵ֑ן שִׁשָּׁ֧ה וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v22">כב</td><td>לִבְנֵ֣י שִׁמְע֔וֹן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם פְּקֻדָ֗יו בְּמִסְפַּ֤ר שֵׁמוֹת֙ לְגֻלְגְּלֹתָ֔ם כׇּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v23">כג</td><td>פְּקֻדֵיהֶ֖ם לְמַטֵּ֣ה שִׁמְע֑וֹן תִּשְׁעָ֧ה וַחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v24">כד</td><td>לִבְנֵ֣י גָ֔ד תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v25">כה</td><td>פְּקֻדֵיהֶ֖ם לְמַטֵּ֣ה גָ֑ד חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַחֲמִשִּֽׁים׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v26">כו</td><td>לִבְנֵ֣י יְהוּדָ֔ה תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v27">כז</td><td>פְּקֻדֵיהֶ֖ם לְמַטֵּ֣ה יְהוּדָ֑ה אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v28">כח</td><td>לִבְנֵ֣י יִשָּׂשכָ֔ר תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת <span class="mam-doc-target-without-callout">מִבֶּ֨ן עֶשְׂרִ֤ים שָׁנָה֙ וָמַ֔עְלָה</span> כֹּ֖ל יֹצֵ֥א צָבָֽא׃</td><td class="bordered"><span class="mam-doc-lemma">מִבֶּ֨ן עֶשְׂרִ֤ים שָׁנָה֙ וָמַ֔עְלָה</span> <span class="mam-doc-part-0">=לש1 ובדפוסים</span><ul class="mam-doc-parts">
<li>
ש=מִבֶּ֨ן עֶשְׂרִ֤ים שָׁנָ֤ה וָמַ֙עְלָה֙ ("שנה ומעלה" במהפך ופשטא!) וראו ברויאר, כתר, ב.3 (עמ' 46).</li>
</ul>
</td></tr>
<tr><td id="c1v29">כט</td><td>פְּקֻדֵיהֶ֖ם לְמַטֵּ֣ה יִשָּׂשכָ֑ר אַרְבָּעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v30">ל</td><td>לִבְנֵ֣י זְבוּלֻ֔ן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v31">לא</td><td>פְּקֻדֵיהֶ֖ם לְמַטֵּ֣ה זְבוּלֻ֑ן שִׁבְעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v32">לב</td><td>לִבְנֵ֤י יוֹסֵף֙ לִבְנֵ֣י אֶפְרַ֔יִם תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v33">לג</td><td>פְּקֻדֵיהֶ֖ם לְמַטֵּ֣ה אֶפְרָ֑יִם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v34">לד</td><td>לִבְנֵ֣י מְנַשֶּׁ֔ה תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v35">לה</td><td>פְּקֻדֵיהֶ֖ם לְמַטֵּ֣ה מְנַשֶּׁ֑ה שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v36">לו</td><td>לִבְנֵ֣י בִנְיָמִ֔ן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v37">לז</td><td>פְּקֻדֵיהֶ֖ם לְמַטֵּ֣ה בִנְיָמִ֑ן חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v38">לח</td><td>לִבְנֵ֣י דָ֔ן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v39">לט</td><td>פְּקֻדֵיהֶ֖ם לְמַטֵּ֣ה דָ֑ן שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v40">מ</td><td>לִבְנֵ֣י אָשֵׁ֔ר תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v41">מא</td><td>פְּקֻדֵיהֶ֖ם לְמַטֵּ֣ה אָשֵׁ֑ר אֶחָ֧ד וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v42">מב</td><td>בְּנֵ֣י נַפְתָּלִ֔י תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃</td><td class="bordered"></td></tr>
<tr><td id="c1v43">מג</td><td>פְּקֻדֵיהֶ֖ם לְמַטֵּ֣ה נַפְתָּלִ֑י שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v44">מד</td><td>אֵ֣לֶּה הַפְּקֻדִ֡ים אֲשֶׁר֩ פָּקַ֨ד מֹשֶׁ֤ה וְאַהֲרֹן֙ וּנְשִׂיאֵ֣י יִשְׂרָאֵ֔ל שְׁנֵ֥ים עָשָׂ֖ר אִ֑ישׁ אִישׁ־אֶחָ֥ד לְבֵית־אֲבֹתָ֖יו הָיֽוּ׃</td><td class="bordered"></td></tr>
<tr><td id="c1v45">מה</td><td>וַיִּֽהְי֛וּ כׇּל־פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם מִבֶּ֨ן עֶשְׂרִ֤ים שָׁנָה֙ וָמַ֔עְלָה כׇּל־יֹצֵ֥א צָבָ֖א בְּיִשְׂרָאֵֽל׃</td><td class="bordered"></td></tr>
<tr><td id="c1v46">מו</td><td>וַיִּֽהְיוּ֙ כׇּל־הַפְּקֻדִ֔ים שֵׁשׁ־מֵא֥וֹת אֶ֖לֶף וּשְׁלֹ֣שֶׁת אֲלָפִ֑ים וַחֲמֵ֥שׁ מֵא֖וֹת וַחֲמִשִּֽׁים׃</td><td class="bordered"></td></tr>
<tr><td id="c1v47">מז</td><td>וְהַלְוִיִּ֖ם לְמַטֵּ֣ה אֲבֹתָ֑ם לֹ֥א הׇתְפָּקְד֖וּ בְּתוֹכָֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v48">מח</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c1v49">מט</td><td>אַ֣ךְ אֶת־מַטֵּ֤ה לֵוִי֙ לֹ֣א תִפְקֹ֔ד וְאֶת־רֹאשָׁ֖ם לֹ֣א תִשָּׂ֑א בְּת֖וֹךְ בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c1v50">נ</td><td>וְאַתָּ֡ה הַפְקֵ֣ד אֶת־הַלְוִיִּם֩ עַל־מִשְׁכַּ֨ן הָעֵדֻ֜ת וְעַ֣ל כׇּל־כֵּלָיו֮ וְעַ֣ל כׇּל־אֲשֶׁר־לוֹ֒ הֵ֜מָּה יִשְׂא֤וּ אֶת־הַמִּשְׁכָּן֙ וְאֶת־כׇּל־כֵּלָ֔יו וְהֵ֖ם יְשָׁרְתֻ֑הוּ וְסָבִ֥יב לַמִּשְׁכָּ֖ן יַחֲנֽוּ׃</td><td class="bordered"></td></tr>
<tr><td id="c1v51">נא</td><td>וּבִנְסֹ֣עַ הַמִּשְׁכָּ֗ן יוֹרִ֤ידוּ אֹתוֹ֙ הַלְוִיִּ֔ם וּבַחֲנֹת֙ הַמִּשְׁכָּ֔ן יָקִ֥ימוּ אֹת֖וֹ הַלְוִיִּ֑ם וְהַזָּ֥ר הַקָּרֵ֖ב יוּמָֽת׃</td><td class="bordered"></td></tr>
<tr><td id="c1v52">נב</td><td>וְחָנ֖וּ בְּנֵ֣י יִשְׂרָאֵ֑ל אִ֧ישׁ עַֽל־מַחֲנֵ֛הוּ וְאִ֥ישׁ עַל־דִּגְל֖וֹ לְצִבְאֹתָֽם׃</td><td class="bordered"></td></tr>
<tr><td id="c1v53">נג</td><td>וְהַלְוִיִּ֞ם יַחֲנ֤וּ סָבִיב֙ לְמִשְׁכַּ֣ן הָעֵדֻ֔ת וְלֹֽא־יִהְיֶ֣ה קֶ֔צֶף עַל־עֲדַ֖ת בְּנֵ֣י יִשְׂרָאֵ֑ל וְשָׁמְרוּ֙ הַלְוִיִּ֔ם אֶת־מִשְׁמֶ֖רֶת מִשְׁכַּ֥ן הָעֵדֽוּת׃</td><td class="bordered"></td></tr>
<tr><td id="c1v54">נד</td><td>וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹ֠ל אֲשֶׁ֨ר צִוָּ֧ה יְהֹוָ֛ה אֶת־מֹשֶׁ֖ה כֵּ֥ן עָשֽׂוּ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c2v1">ב:</td><td>וַיְדַבֵּ֣ר יְהֹוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</td><td class="bordered"></td></tr>
<tr><td id="c2v2">ב</td><td>אִ֣ישׁ עַל־דִּגְל֤וֹ בְאֹתֹת֙ לְבֵ֣ית אֲבֹתָ֔ם יַחֲנ֖וּ בְּנֵ֣י יִשְׂרָאֵ֑ל מִנֶּ֕גֶד סָבִ֥יב לְאֹֽהֶל־מוֹעֵ֖ד יַחֲנֽוּ׃</td><td class="bordered"></td></tr>
<tr><td id="c2v3">ג</td><td>וְהַחֹנִים֙ קֵ֣דְמָה מִזְרָ֔חָה דֶּ֛גֶל מַחֲנֵ֥ה יְהוּדָ֖ה לְצִבְאֹתָ֑ם וְנָשִׂיא֙ לִבְנֵ֣י יְהוּדָ֔ה נַחְשׁ֖וֹן בֶּן־עַמִּינָדָֽב׃</td><td class="bordered"></td></tr>
<tr><td id="c2v4">ד</td><td>וּצְבָא֖וֹ וּפְקֻדֵיהֶ֑ם אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃</td><td class="bordered"></td></tr>
<tr><td id="c2v5">ה</td><td>וְהַחֹנִ֥ים עָלָ֖יו מַטֵּ֣ה יִשָּׂשכָ֑ר וְנָשִׂיא֙ לִבְנֵ֣י יִשָּׂשכָ֔ר נְתַנְאֵ֖ל בֶּן־צוּעָֽר׃</td><td class="bordered"></td></tr>
<tr><td id="c2v6">ו</td><td>וּצְבָא֖וֹ וּפְקֻדָ֑יו אַרְבָּעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃<span class="mam-doc-callout">*</span></td><td class="bordered"><span class="mam-doc-lemma">__</span> <span class="mam-doc-part-0">ל=פרשה סתומה</span></td></tr>
<tr><td id="c2v7">ז</td><td>מַטֵּ֖ה זְבוּלֻ֑ן וְנָשִׂיא֙ לִבְנֵ֣י זְבוּלֻ֔ן אֱלִיאָ֖ב בֶּן־חֵלֹֽן׃</td><td class="bordered"></td></tr>
<tr><td id="c2v8">ח</td><td>וּצְבָא֖וֹ וּפְקֻדָ֑יו שִׁבְעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃</td><td class="bordered"></td></tr>
<tr><td id="c2v9">ט</td><td>כׇּֽל־הַפְּקֻדִ֞ים לְמַחֲנֵ֣ה יְהוּדָ֗ה מְאַ֨ת אֶ֜לֶף וּשְׁמֹנִ֥ים אֶ֛לֶף וְשֵֽׁשֶׁת־אֲלָפִ֥ים וְאַרְבַּע־מֵא֖וֹת לְצִבְאֹתָ֑ם רִאשֹׁנָ֖ה יִסָּֽעוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c2v10">י</td><td>דֶּ֣גֶל מַחֲנֵ֧ה רְאוּבֵ֛ן תֵּימָ֖נָה לְצִבְאֹתָ֑ם וְנָשִׂיא֙ לִבְנֵ֣י רְאוּבֵ֔ן אֱלִיצ֖וּר בֶּן־שְׁדֵיאֽוּר׃</td><td class="bordered"></td></tr>
<tr><td id="c2v11">יא</td><td>וּצְבָא֖וֹ וּפְקֻדָ֑יו שִׁשָּׁ֧ה וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c2v12">יב</td><td>וְהַחוֹנִ֥ם עָלָ֖יו מַטֵּ֣ה שִׁמְע֑וֹן וְנָשִׂיא֙ לִבְנֵ֣י שִׁמְע֔וֹן שְׁלֻמִיאֵ֖ל בֶּן־<span class="mam-doc-target-without-callout">צוּרִֽישַׁדָּֽי</span>׃</td><td class="bordered"><span class="mam-doc-lemma">צוּרִֽישַׁדָּֽי</span> <span class="mam-doc-part-0">=שש1 ומסורת טברנית ומ״ש וספרי התורה (תיבה אחת)</span><ul class="mam-doc-parts">
<li>
ל=צוּרִֽי־שַׁדָּֽי (שתי תיבות מוקפות)</li>
<li>
הערת ברויאר</li>
</ul>
</td></tr>
<tr><td id="c2v13">יג</td><td>וּצְבָא֖וֹ וּפְקֻדֵיהֶ֑ם תִּשְׁעָ֧ה וַחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃</td><td class="bordered"></td></tr>
<tr><td id="c2v14">יד</td><td><span class="mam-doc-target-without-callout">וּמַטֵּ֖ה</span> גָּ֑ד וְנָשִׂיא֙ לִבְנֵ֣י גָ֔ד אֶלְיָסָ֖ף בֶּן־רְעוּאֵֽל׃</td><td class="bordered"><span class="mam-doc-lemma">וּמַטֵּ֖ה</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=וְמַטֵּ֖ה (וי״ו בשוא!)</li>
<li>
הערת דותן</li>
</ul>
</td></tr>
<tr><td id="c2v15">טו</td><td>וּצְבָא֖וֹ וּפְקֻדֵיהֶ֑ם <span class="mam-doc-target-without-callout">חֲמִשָּׁ֤ה</span> וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַחֲמִשִּֽׁים׃</td><td class="bordered"><span class="mam-doc-lemma">חֲמִשָּׁ֤ה</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=חֲמִשָׁ֤ה (חסר דגש)</li>
<li>
הערת ברויאר</li>
</ul>
</td></tr>
<tr><td id="c2v16">טז</td><td>כׇּֽל־הַפְּקֻדִ֞ים לְמַחֲנֵ֣ה רְאוּבֵ֗ן מְאַ֨ת אֶ֜לֶף וְאֶחָ֨ד וַחֲמִשִּׁ֥ים אֶ֛לֶף וְאַרְבַּע־מֵא֥וֹת וַחֲמִשִּׁ֖ים לְצִבְאֹתָ֑ם וּשְׁנִיִּ֖ם יִסָּֽעוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c2v17">יז</td><td>וְנָסַ֧ע אֹֽהֶל־מוֹעֵ֛ד מַחֲנֵ֥ה הַלְוִיִּ֖ם בְּת֣וֹךְ הַֽמַּחֲנֹ֑ת כַּאֲשֶׁ֤ר יַחֲנוּ֙ כֵּ֣ן יִסָּ֔עוּ אִ֥ישׁ עַל־יָד֖וֹ לְדִגְלֵיהֶֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c2v18">יח</td><td>דֶּ֣גֶל מַחֲנֵ֥ה אֶפְרַ֛יִם לְצִבְאֹתָ֖ם יָ֑מָּה וְנָשִׂיא֙ לִבְנֵ֣י אֶפְרַ֔יִם אֱלִישָׁמָ֖ע בֶּן־עַמִּיהֽוּד׃</td><td class="bordered"></td></tr>
<tr><td id="c2v19">יט</td><td>וּצְבָא֖וֹ וּפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c2v20">כ</td><td>וְעָלָ֖יו מַטֵּ֣ה מְנַשֶּׁ֑ה וְנָשִׂיא֙ לִבְנֵ֣י מְנַשֶּׁ֔ה גַּמְלִיאֵ֖ל בֶּן־פְּדָהצֽוּר׃</td><td class="bordered"></td></tr>
<tr><td id="c2v21">כא</td><td>וּצְבָא֖וֹ וּפְקֻדֵיהֶ֑ם שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃</td><td class="bordered"></td></tr>
<tr><td id="c2v22">כב</td><td>וּמַטֵּ֖ה בִּנְיָמִ֑ן וְנָשִׂיא֙ לִבְנֵ֣י בִנְיָמִ֔ן אֲבִידָ֖ן בֶּן־גִּדְעֹנִֽי׃</td><td class="bordered"></td></tr>
<tr><td id="c2v23">כג</td><td>וּצְבָא֖וֹ וּפְקֻדֵיהֶ֑ם חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃</td><td class="bordered"></td></tr>
<tr><td id="c2v24">כד</td><td>כׇּֽל־הַפְּקֻדִ֞ים לְמַחֲנֵ֣ה אֶפְרַ֗יִם מְאַ֥ת אֶ֛לֶף וּשְׁמֹֽנַת־אֲלָפִ֥ים וּמֵאָ֖ה לְצִבְאֹתָ֑ם וּשְׁלִשִׁ֖ים יִסָּֽעוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c2v25">כה</td><td>דֶּ֣גֶל מַחֲנֵ֥ה דָ֛ן צָפֹ֖נָה לְצִבְאֹתָ֑ם וְנָשִׂיא֙ לִבְנֵ֣י דָ֔ן אֲחִיעֶ֖זֶר <span class="mam-doc-target-without-callout">בֶּן־עַמִּֽישַׁדָּֽי</span>׃</td><td class="bordered"><span class="mam-doc-lemma">בֶּן־עַמִּֽישַׁדָּֽי</span> <span class="mam-doc-part-0">=ל ובדפוסים (געיה וסילוק)</span><ul class="mam-doc-parts">
<li>
מ״ג=&lt;בֶּן־עַמִּ֥ישַׁדָּֽי&gt; (מרכא וסילוק) וברויאר ציין בספק מרכא באופן דומה בכתי״ל; אמנם הקו ישר בכתב־היד וברור שהוא געיה, וכן דעתם של דותן והמקליד.</li>
</ul>
</td></tr>
<tr><td id="c2v26">כו</td><td>וּצְבָא֖וֹ וּפְקֻדֵיהֶ֑ם שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃</td><td class="bordered"></td></tr>
<tr><td id="c2v27">כז</td><td>וְהַחֹנִ֥ים עָלָ֖יו מַטֵּ֣ה אָשֵׁ֑ר וְנָשִׂיא֙ לִבְנֵ֣י אָשֵׁ֔ר פַּגְעִיאֵ֖ל בֶּן־עׇכְרָֽן׃</td><td class="bordered"></td></tr>
<tr><td id="c2v28">כח</td><td>וּצְבָא֖וֹ וּפְקֻדֵיהֶ֑ם אֶחָ֧ד וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c2v29">כט</td><td>וּמַטֵּ֖ה נַפְתָּלִ֑י וְנָשִׂיא֙ לִבְנֵ֣י נַפְתָּלִ֔י אֲחִירַ֖ע בֶּן־עֵינָֽן׃</td><td class="bordered"></td></tr>
<tr><td id="c2v30">ל</td><td>וּצְבָא֖וֹ וּפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃</td><td class="bordered"></td></tr>
<tr><td id="c2v31">לא</td><td>כׇּל־הַפְּקֻדִים֙ לְמַ֣חֲנֵה דָ֔ן מְאַ֣ת אֶ֗לֶף וְשִׁבְעָ֧ה וַחֲמִשִּׁ֛ים אֶ֖לֶף וְשֵׁ֣שׁ מֵא֑וֹת לָאַחֲרֹנָ֥ה יִסְע֖וּ לְדִגְלֵיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c2v32">לב</td><td>אֵ֛לֶּה פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם כׇּל־פְּקוּדֵ֤י הַֽמַּחֲנֹת֙ לְצִבְאֹתָ֔ם שֵׁשׁ־מֵא֥וֹת אֶ֙לֶף֙ וּשְׁלֹ֣שֶׁת אֲלָפִ֔ים וַחֲמֵ֥שׁ מֵא֖וֹת וַחֲמִשִּֽׁים׃</td><td class="bordered"></td></tr>
<tr><td id="c2v33">לג</td><td>וְהַ֨לְוִיִּ֔ם לֹ֣א הׇתְפָּקְד֔וּ בְּת֖וֹךְ בְּנֵ֣י יִשְׂרָאֵ֑ל כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃</td><td class="bordered"></td></tr>
<tr><td id="c2v34">לד</td><td>וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹ֠ל אֲשֶׁר־צִוָּ֨ה יְהֹוָ֜ה אֶת־מֹשֶׁ֗ה כֵּֽן־חָנ֤וּ לְדִגְלֵיהֶם֙ וְכֵ֣ן נָסָ֔עוּ אִ֥ישׁ לְמִשְׁפְּחֹתָ֖יו עַל־בֵּ֥ית אֲבֹתָֽיו׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=אין פרשה</span></td></tr>
<tr><td id="c3v1">ג:</td><td>וְאֵ֛לֶּה תּוֹלְדֹ֥ת אַהֲרֹ֖ן וּמֹשֶׁ֑ה בְּי֗וֹם דִּבֶּ֧ר יְהֹוָ֛ה אֶת־מֹשֶׁ֖ה בְּהַ֥ר סִינָֽי׃</td><td class="bordered"></td></tr>
<tr><td id="c3v2">ב</td><td>וְאֵ֛לֶּה שְׁמ֥וֹת בְּֽנֵי־אַהֲרֹ֖ן <span class="mam-doc-target-without-callout">הַבְּכֹ֣ר</span>&thinsp;<span class="mam-lp-paseq">׀</span>&thinsp;נָדָ֑ב וַאֲבִיה֕וּא אֶלְעָזָ֖ר וְאִיתָמָֽר׃</td><td class="bordered"><span class="mam-doc-lemma">הַבְּכֹ֣ר</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=הַבְּכ֣וֹר (כתיב מלא וי״ו)</li>
</ul>
</td></tr>
<tr><td id="c3v3">ג</td><td>אֵ֗לֶּה שְׁמוֹת֙ בְּנֵ֣י אַהֲרֹ֔ן הַכֹּהֲנִ֖ים הַמְּשֻׁחִ֑ים אֲשֶׁר־מִלֵּ֥א יָדָ֖ם לְכַהֵֽן׃</td><td class="bordered"></td></tr>
<tr><td id="c3v4">ד</td><td>וַיָּ֣מׇת נָדָ֣ב וַאֲבִיה֣וּא לִפְנֵ֣י יְהֹוָ֡ה בְּֽהַקְרִבָם֩ אֵ֨שׁ זָרָ֜ה לִפְנֵ֤י יְהֹוָה֙ בְּמִדְבַּ֣ר סִינַ֔י וּבָנִ֖ים לֹא־הָי֣וּ לָהֶ֑ם וַיְכַהֵ֤ן אֶלְעָזָר֙ וְאִ֣יתָמָ֔ר עַל־פְּנֵ֖י אַהֲרֹ֥ן אֲבִיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c3v5">ה</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c3v6">ו</td><td>הַקְרֵב֙ אֶת־מַטֵּ֣ה לֵוִ֔י <span class="mam-doc-target-without-callout">וְהַעֲמַדְתָּ֣</span> אֹת֔וֹ לִפְנֵ֖י אַהֲרֹ֣ן הַכֹּהֵ֑ן וְשֵׁרְת֖וּ אֹתֽוֹ׃</td><td class="bordered"><span class="mam-doc-lemma">וְהַעֲמַדְתָּ֣</span> <span class="mam-doc-part-0">=ש,ש1,ב,ל2 (אין געיה) וכך במג״ה; מדובר על טעם מחבר.</span><ul class="mam-doc-parts">
<li>
ל?,ל-מ=וְהַֽעֲמַדְתָּ֣ (געיה באות ה״א) וכך אצל ברויאר ובקורן</li>
<li>
ל?=וְֽהַעֲמַדְתָּ֣? (געיה באות וי״ו). ברויאר ציין ספק בגעיה, ולא ברור מה היתה כוונתו. הגעיה ברורה, אך ייתכן שמדובר בגעיה ימנית בה״א ולא געיה בוי״ו, כי לא נשאר מקום מתחת לה״א בצד שמאל של הפתח.</li>
</ul>
</td></tr>
<tr><td id="c3v7">ז</td><td>וְשָׁמְר֣וּ אֶת־מִשְׁמַרְתּ֗וֹ וְאֶת־מִשְׁמֶ֙רֶת֙ כׇּל־הָ֣עֵדָ֔ה לִפְנֵ֖י אֹ֣הֶל מוֹעֵ֑ד לַעֲבֹ֖ד אֶת־עֲבֹדַ֥ת הַמִּשְׁכָּֽן׃</td><td class="bordered"></td></tr>
<tr><td id="c3v8">ח</td><td>וְשָׁמְר֗וּ אֶֽת־כׇּל־כְּלֵי֙ אֹ֣הֶל מוֹעֵ֔ד וְאֶת־מִשְׁמֶ֖רֶת בְּנֵ֣י יִשְׂרָאֵ֑ל לַעֲבֹ֖ד אֶת־עֲבֹדַ֥ת הַמִּשְׁכָּֽן׃</td><td class="bordered"></td></tr>
<tr><td id="c3v9">ט</td><td>וְנָתַתָּה֙ אֶת־הַלְוִיִּ֔ם לְאַהֲרֹ֖ן וּלְבָנָ֑יו נְתוּנִ֨ם נְתוּנִ֥ם הֵ֙מָּה֙ ל֔וֹ מֵאֵ֖ת בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c3v10">י</td><td>וְאֶת־אַהֲרֹ֤ן וְאֶת־בָּנָיו֙ תִּפְקֹ֔ד וְשָׁמְר֖וּ אֶת־כְּהֻנָּתָ֑ם וְהַזָּ֥ר הַקָּרֵ֖ב יוּמָֽת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c3v11">יא</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c3v12">יב</td><td>וַאֲנִ֞י הִנֵּ֧ה לָקַ֣חְתִּי אֶת־הַלְוִיִּ֗ם מִתּוֹךְ֙ בְּנֵ֣י יִשְׂרָאֵ֔ל תַּ֧חַת כׇּל־בְּכ֛וֹר פֶּ֥טֶר רֶ֖חֶם מִבְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃</td><td class="bordered"></td></tr>
<tr><td id="c3v13">יג</td><td>כִּ֣י לִי֮ כׇּל־בְּכוֹר֒ בְּיוֹם֩ הַכֹּתִ֨י כׇל־בְּכ֜וֹר בְּאֶ֣רֶץ מִצְרַ֗יִם הִקְדַּ֨שְׁתִּי לִ֤י כׇל־בְּכוֹר֙ בְּיִשְׂרָאֵ֔ל מֵאָדָ֖ם עַד־בְּהֵמָ֑ה לִ֥י יִהְי֖וּ אֲנִ֥י יְהֹוָֽה׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c3v14">יד</td><td>וַיְדַבֵּ֤ר יְהֹוָה֙ אֶל־מֹשֶׁ֔ה בְּמִדְבַּ֥ר סִינַ֖י לֵאמֹֽר׃</td><td class="bordered"></td></tr>
<tr><td id="c3v15">טו</td><td>פְּקֹד֙ אֶת־בְּנֵ֣י לֵוִ֔י לְבֵ֥ית אֲבֹתָ֖ם לְמִשְׁפְּחֹתָ֑ם כׇּל־זָכָ֛ר מִבֶּן־חֹ֥דֶשׁ וָמַ֖עְלָה תִּפְקְדֵֽם׃</td><td class="bordered"></td></tr>
<tr><td id="c3v16">טז</td><td>וַיִּפְקֹ֥ד אֹתָ֛ם מֹשֶׁ֖ה <span class="mam-doc-target-without-callout">עַל־פִּ֣י</span> יְהֹוָ֑ה כַּאֲשֶׁ֖ר צֻוָּֽה׃</td><td class="bordered"><span class="mam-doc-lemma">עַל־פִּ֣י</span> <span class="mam-doc-part-0">=ל</span><ul class="mam-doc-parts">
<li>
יש ספרים=עַל־<span class="mam-letter-large">פִּ֣</span>י</li>
</ul>
</td></tr>
<tr><td id="c3v17">יז</td><td>וַיִּֽהְיוּ־אֵ֥לֶּה בְנֵֽי־לֵוִ֖י בִּשְׁמֹתָ֑ם גֵּרְשׁ֕וֹן וּקְהָ֖ת וּמְרָרִֽי׃</td><td class="bordered"></td></tr>
<tr><td id="c3v18">יח</td><td>וְאֵ֛לֶּה שְׁמ֥וֹת בְּֽנֵי־גֵרְשׁ֖וֹן לְמִשְׁפְּחֹתָ֑ם לִבְנִ֖י וְשִׁמְעִֽי׃</td><td class="bordered"></td></tr>
<tr><td id="c3v19">יט</td><td>וּבְנֵ֥י קְהָ֖ת לְמִשְׁפְּחֹתָ֑ם עַמְרָ֣ם וְיִצְהָ֔ר חֶבְר֖וֹן וְעֻזִּיאֵֽל׃</td><td class="bordered"></td></tr>
<tr><td id="c3v20">כ</td><td>וּבְנֵ֧י מְרָרִ֛י לְמִשְׁפְּחֹתָ֖ם מַחְלִ֣י וּמוּשִׁ֑י אֵ֥לֶּה הֵ֛ם מִשְׁפְּחֹ֥ת הַלֵּוִ֖י לְבֵ֥ית אֲבֹתָֽם׃</td><td class="bordered"></td></tr>
<tr><td id="c3v21">כא</td><td>לְגֵ֣רְשׁ֔וֹן מִשְׁפַּ֙חַת֙ הַלִּבְנִ֔י וּמִשְׁפַּ֖חַת הַשִּׁמְעִ֑י אֵ֣לֶּה הֵ֔ם מִשְׁפְּחֹ֖ת הַגֵּרְשֻׁנִּֽי׃</td><td class="bordered"></td></tr>
<tr><td id="c3v22">כב</td><td>פְּקֻדֵיהֶם֙ בְּמִסְפַּ֣ר כׇּל־זָכָ֔ר מִבֶּן־חֹ֖דֶשׁ וָמָ֑עְלָה פְּקֻ֣דֵיהֶ֔ם שִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c3v23">כג</td><td>מִשְׁפְּחֹ֖ת הַגֵּרְשֻׁנִּ֑י אַחֲרֵ֧י הַמִּשְׁכָּ֛ן יַחֲנ֖וּ יָֽמָּה׃</td><td class="bordered"></td></tr>
<tr><td id="c3v24">כד</td><td>וּנְשִׂ֥יא בֵֽית־אָ֖ב לַגֵּרְשֻׁנִּ֑י אֶלְיָסָ֖ף בֶּן־לָאֵֽל׃</td><td class="bordered"></td></tr>
<tr><td id="c3v25">כה</td><td>וּמִשְׁמֶ֤רֶת בְּנֵֽי־גֵרְשׁוֹן֙ בְּאֹ֣הֶל מוֹעֵ֔ד הַמִּשְׁכָּ֖ן וְהָאֹ֑הֶל מִכְסֵ֕הוּ וּמָסַ֕ךְ פֶּ֖תַח אֹ֥הֶל מוֹעֵֽד׃</td><td class="bordered"></td></tr>
<tr><td id="c3v26">כו</td><td>וְקַלְעֵ֣י הֶֽחָצֵ֗ר וְאֶת־מָסַךְ֙ פֶּ֣תַח הֶֽחָצֵ֔ר אֲשֶׁ֧ר עַל־הַמִּשְׁכָּ֛ן וְעַל־הַמִּזְבֵּ֖חַ סָבִ֑יב וְאֵת֙ מֵֽיתָרָ֔יו לְכֹ֖ל עֲבֹדָתֽוֹ׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=אין פרשה</span></td></tr>
<tr><td id="c3v27">כז</td><td>וְלִקְהָ֗ת מִשְׁפַּ֤חַת <span class="mam-doc-target-without-callout">הַֽעַמְרָמִי֙</span> וּמִשְׁפַּ֣חַת הַיִּצְהָרִ֔י וּמִשְׁפַּ֙חַת֙ הַֽחֶבְרֹנִ֔י וּמִשְׁפַּ֖חַת <span class="mam-doc-target-without-callout">הָעׇזִּֽיאֵלִ֑י</span> אֵ֥לֶּה הֵ֖ם מִשְׁפְּחֹ֥ת <span class="mam-doc-target-without-callout">הַקְּהָתִֽי</span>׃</td><td class="bordered"><span class="mam-doc-lemma">הַֽעַמְרָמִי֙</span> <span class="mam-doc-part-0">=א(ס)ל (ה״א בפתח) &lt;קמץ? לא כן אלא פתח&gt;</span><ul class="mam-doc-parts">
<li>
דפוסים וקורן=הָֽעַמְרָמִי֙ (ה״א בקמץ)</li>
</ul>
<br><span class="mam-doc-lemma">הָעׇזִּֽיאֵלִ֑י</span> <span class="mam-doc-part-0">=ל1; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכך אצל ברויאר ובקורן).</span><ul class="mam-doc-parts">
<li>
ל=הָֽעָזִּיאֵלִ֑י (!) וכך מג״ה.</li>
<li>
ל2,ש,ש1=הָעָזִּיאֵלִ֑י (אין געיה).</li>
</ul>
<br><span class="mam-doc-lemma">הַקְּהָתִֽי</span> <span class="mam-doc-part-0">=ל ובדפוסים וקורן</span><ul class="mam-doc-parts">
<li>
א(ס)=הַקֳּהָתִֽי (בחטף קמץ) &lt;הַקְהתי? לא כן אלא הקו״ף בקמץ חטוף&gt; וכן במג״ה.</li>
</ul>
</td></tr>
<tr><td id="c3v28">כח</td><td>בְּמִסְפַּר֙ כׇּל־זָכָ֔ר מִבֶּן־חֹ֖דֶשׁ וָמָ֑עְלָה שְׁמֹנַ֤ת אֲלָפִים֙ וְשֵׁ֣שׁ מֵא֔וֹת שֹׁמְרֵ֖י מִשְׁמֶ֥רֶת הַקֹּֽדֶשׁ׃</td><td class="bordered"></td></tr>
<tr><td id="c3v29">כט</td><td>מִשְׁפְּחֹ֥ת בְּנֵי־קְהָ֖ת יַחֲנ֑וּ עַ֛ל יֶ֥רֶךְ הַמִּשְׁכָּ֖ן תֵּימָֽנָה׃</td><td class="bordered"></td></tr>
<tr><td id="c3v30">ל</td><td>וּנְשִׂ֥יא בֵֽית־אָ֖ב לְמִשְׁפְּחֹ֣ת הַקְּהָתִ֑י <span class="mam-doc-target-without-callout">אֱלִיצָפָ֖ן</span> בֶּן־עֻזִּיאֵֽל׃</td><td class="bordered"><span class="mam-doc-lemma">אֱלִיצָפָ֖ן</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=אֶלִיצָפָ֖ן (נקודות החטף חסרות)</li>
<li>
הערות דותן והמקליד</li>
</ul>
</td></tr>
<tr><td id="c3v31">לא</td><td>וּמִשְׁמַרְתָּ֗ם הָאָרֹ֤ן וְהַשֻּׁלְחָן֙ וְהַמְּנֹרָ֣ה וְהַֽמִּזְבְּחֹ֔ת וּכְלֵ֣י הַקֹּ֔דֶשׁ אֲשֶׁ֥ר יְשָׁרְת֖וּ בָּהֶ֑ם וְהַ֨מָּסָ֔ךְ וְכֹ֖ל עֲבֹדָתֽוֹ׃</td><td class="bordered"></td></tr>
<tr><td id="c3v32">לב</td><td>וּנְשִׂיא֙ נְשִׂיאֵ֣י הַלֵּוִ֔י אֶלְעָזָ֖ר בֶּן־אַהֲרֹ֣ן הַכֹּהֵ֑ן פְּקֻדַּ֕ת שֹׁמְרֵ֖י מִשְׁמֶ֥רֶת הַקֹּֽדֶשׁ׃</td><td class="bordered"></td></tr>
<tr><td id="c3v33">לג</td><td>לִמְרָרִ֕י מִשְׁפַּ֙חַת֙ הַמַּחְלִ֔י וּמִשְׁפַּ֖חַת הַמּוּשִׁ֑י אֵ֥לֶּה הֵ֖ם מִשְׁפְּחֹ֥ת מְרָרִֽי׃</td><td class="bordered"></td></tr>
<tr><td id="c3v34">לד</td><td>וּפְקֻדֵיהֶם֙ בְּמִסְפַּ֣ר כׇּל־זָכָ֔ר מִבֶּן־חֹ֖דֶשׁ וָמָ֑עְלָה שֵׁ֥שֶׁת אֲלָפִ֖ים וּמָאתָֽיִם׃</td><td class="bordered"></td></tr>
<tr><td id="c3v35">לה</td><td>וּנְשִׂ֤יא בֵֽית־אָב֙ לְמִשְׁפְּחֹ֣ת מְרָרִ֔י צוּרִיאֵ֖ל בֶּן־אֲבִיחָ֑יִל עַ֣ל יֶ֧רֶךְ הַמִּשְׁכָּ֛ן יַחֲנ֖וּ צָפֹֽנָה׃</td><td class="bordered"></td></tr>
<tr><td id="c3v36">לו</td><td>וּפְקֻדַּ֣ת מִשְׁמֶ֘רֶת֮ בְּנֵ֣י מְרָרִי֒ קַרְשֵׁי֙ הַמִּשְׁכָּ֔ן וּבְרִיחָ֖יו וְעַמֻּדָ֣יו וַאֲדָנָ֑יו <span class="mam-doc-target-without-callout">וְכׇ֨ל־כֵּלָ֔יו</span> וְכֹ֖ל עֲבֹדָתֽוֹ׃</td><td class="bordered"><span class="mam-doc-lemma">וְכׇ֨ל־כֵּלָ֔יו</span> <span class="mam-doc-part-0">=שיטת-א ובדפוסים</span><ul class="mam-doc-parts">
<li>
ל=וְכָל־כֵּלָ֔יו (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c3v37">לז</td><td>וְעַמֻּדֵ֧י הֶחָצֵ֛ר סָבִ֖יב וְאַדְנֵיהֶ֑ם וִיתֵדֹתָ֖ם וּמֵֽיתְרֵיהֶֽם׃</td><td class="bordered"></td></tr>
<tr><td id="c3v38">לח</td><td>וְהַחֹנִ֣ים לִפְנֵ֣י הַמִּשְׁכָּ֡ן קֵ֣דְמָה לִפְנֵי֩ אֹֽהֶל־מוֹעֵ֨ד&thinsp;<span class="mam-lp-paseq">׀</span>&thinsp;מִזְרָ֜חָה מֹשֶׁ֣ה&thinsp;<span class="mam-lp-legarmeih">׀</span> וְאַהֲרֹ֣ן וּבָנָ֗יו שֹֽׁמְרִים֙ מִשְׁמֶ֣רֶת הַמִּקְדָּ֔שׁ לְמִשְׁמֶ֖רֶת בְּנֵ֣י יִשְׂרָאֵ֑ל וְהַזָּ֥ר הַקָּרֵ֖ב יוּמָֽת׃</td><td class="bordered"></td></tr>
<tr><td id="c3v39">לט</td><td>כׇּל־פְּקוּדֵ֨י הַלְוִיִּ֜ם אֲשֶׁר֩ פָּקַ֨ד מֹשֶׁ֧ה וְׄאַׄהֲׄרֹ֛ׄןׄ עַל־פִּ֥י יְהֹוָ֖ה לְמִשְׁפְּחֹתָ֑ם כׇּל־זָכָר֙ מִבֶּן־חֹ֣דֶשׁ וָמַ֔עְלָה שְׁנַ֥יִם וְעֶשְׂרִ֖ים אָֽלֶף׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c3v40">מ</td><td>וַיֹּ֨אמֶר יְהֹוָ֜ה אֶל־מֹשֶׁ֗ה פְּקֹ֨ד כׇּל־בְּכֹ֤ר זָכָר֙ לִבְנֵ֣י יִשְׂרָאֵ֔ל מִבֶּן־חֹ֖דֶשׁ וָמָ֑עְלָה וְשָׂ֕א אֵ֖ת מִסְפַּ֥ר שְׁמֹתָֽם׃</td><td class="bordered"></td></tr>
<tr><td id="c3v41">מא</td><td>וְלָקַחְתָּ֨ אֶת־הַלְוִיִּ֥ם לִי֙ אֲנִ֣י יְהֹוָ֔ה תַּ֥חַת כׇּל־בְּכֹ֖ר בִּבְנֵ֣י יִשְׂרָאֵ֑ל וְאֵת֙ בֶּהֱמַ֣ת הַלְוִיִּ֔ם תַּ֣חַת כׇּל־בְּכ֔וֹר בְּבֶהֱמַ֖ת בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c3v42">מב</td><td>וַיִּפְקֹ֣ד מֹשֶׁ֔ה כַּאֲשֶׁ֛ר צִוָּ֥ה יְהֹוָ֖ה אֹת֑וֹ אֶֽת־כׇּל־<span class="mam-doc-target-without-callout">בְּכ֖וֹר</span> בִּבְנֵ֥י יִשְׂרָאֵֽל׃</td><td class="bordered"><span class="mam-doc-lemma">בְּכ֖וֹר</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=בְּכֹ֖ר (כתיב חסר וי״ו)</li>
</ul>
</td></tr>
<tr><td id="c3v43">מג</td><td>וַיְהִי֩ כׇל־בְּכ֨וֹר זָכָ֜ר בְּמִסְפַּ֥ר <span class="mam-doc-target-without-callout">שֵׁמֹ֛ת</span> מִבֶּן־חֹ֥דֶשׁ וָמַ֖עְלָה לִפְקֻדֵיהֶ֑ם שְׁנַ֤יִם וְעֶשְׂרִים֙ אֶ֔לֶף שְׁלֹשָׁ֥ה וְשִׁבְעִ֖ים וּמָאתָֽיִם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">שֵׁמֹ֛ת</span> <span class="mam-doc-part-0">=ש1 ומסורות-לשש1 ומ״ש (בספרו של ברויאר מצויין כאן גם כתי"ב)</span><ul class="mam-doc-parts">
<li>
לש=שֵׁמ֛וֹת (כתיב מלא וי״ו)</li>
</ul>
</td></tr>
<tr><td id="c3v44">מד</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c3v45">מה</td><td>קַ֣ח אֶת־הַלְוִיִּ֗ם תַּ֤חַת כׇּל־בְּכוֹר֙ בִּבְנֵ֣י יִשְׂרָאֵ֔ל וְאֶת־בֶּהֱמַ֥ת הַלְוִיִּ֖ם תַּ֣חַת בְּהֶמְתָּ֑ם וְהָיוּ־לִ֥י הַלְוִיִּ֖ם אֲנִ֥י יְהֹוָֽה׃</td><td class="bordered"></td></tr>
<tr><td id="c3v46">מו</td><td>וְאֵת֙ פְּדוּיֵ֣י הַשְּׁלֹשָׁ֔ה וְהַשִּׁבְעִ֖ים וְהַמָּאתָ֑יִם הָעֹֽדְפִים֙ עַל־הַלְוִיִּ֔ם מִבְּכ֖וֹר בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c3v47">מז</td><td>וְלָקַחְתָּ֗ חֲמֵ֧שֶׁת חֲמֵ֛שֶׁת שְׁקָלִ֖ים לַגֻּלְגֹּ֑לֶת בְּשֶׁ֤קֶל הַקֹּ֙דֶשׁ֙ תִּקָּ֔ח עֶשְׂרִ֥ים גֵּרָ֖ה הַשָּֽׁקֶל׃</td><td class="bordered"></td></tr>
<tr><td id="c3v48">מח</td><td>וְנָתַתָּ֣ה הַכֶּ֔סֶף לְאַהֲרֹ֖ן וּלְבָנָ֑יו פְּדוּיֵ֕י הָעֹדְפִ֖ים בָּהֶֽם׃</td><td class="bordered"></td></tr>
<tr><td id="c3v49">מט</td><td>וַיִּקַּ֣ח מֹשֶׁ֔ה אֵ֖ת כֶּ֣סֶף הַפִּדְי֑וֹם מֵאֵת֙ הָעֹ֣דְפִ֔ים עַ֖ל פְּדוּיֵ֥י הַלְוִיִּֽם׃</td><td class="bordered"></td></tr>
<tr><td id="c3v50">נ</td><td>מֵאֵ֗ת בְּכ֛וֹר בְּנֵ֥י יִשְׂרָאֵ֖ל לָקַ֣ח אֶת־הַכָּ֑סֶף חֲמִשָּׁ֨ה וְשִׁשִּׁ֜ים וּשְׁלֹ֥שׁ מֵא֛וֹת וָאֶ֖לֶף בְּשֶׁ֥קֶל הַקֹּֽדֶשׁ׃</td><td class="bordered"></td></tr>
<tr><td id="c3v51">נא</td><td>וַיִּתֵּ֨ן מֹשֶׁ֜ה אֶת־כֶּ֧סֶף הַפְּדֻיִ֛ם לְאַהֲרֹ֥ן וּלְבָנָ֖יו עַל־פִּ֣י יְהֹוָ֑ה כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c4v1">ד:</td><td>וַיְדַבֵּ֣ר יְהֹוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</td><td class="bordered"></td></tr>
<tr><td id="c4v2">ב</td><td>נָשֹׂ֗א אֶת־רֹאשׁ֙ בְּנֵ֣י קְהָ֔ת מִתּ֖וֹךְ בְּנֵ֣י לֵוִ֑י לְמִשְׁפְּחֹתָ֖ם לְבֵ֥ית אֲבֹתָֽם׃</td><td class="bordered"></td></tr>
<tr><td id="c4v3">ג</td><td>מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כׇּל־בָּא֙ לַצָּבָ֔א לַעֲשׂ֥וֹת מְלָאכָ֖ה בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v4">ד</td><td>זֹ֛את עֲבֹדַ֥ת בְּנֵי־קְהָ֖ת בְּאֹ֣הֶל מוֹעֵ֑ד קֹ֖דֶשׁ הַקֳּדָשִֽׁים׃</td><td class="bordered"></td></tr>
<tr><td id="c4v5">ה</td><td>וּבָ֨א אַהֲרֹ֤ן וּבָנָיו֙ בִּנְסֹ֣עַ הַֽמַּחֲנֶ֔ה וְהוֹרִ֕דוּ אֵ֖ת פָּרֹ֣כֶת הַמָּסָ֑ךְ וְכִ֨סּוּ־בָ֔הּ אֵ֖ת אֲרֹ֥ן הָעֵדֻֽת׃</td><td class="bordered"></td></tr>
<tr><td id="c4v6">ו</td><td>וְנָתְנ֣וּ עָלָ֗יו כְּסוּי֙ ע֣וֹר תַּ֔חַשׁ וּפָרְשׂ֧וּ בֶֽגֶד־כְּלִ֛יל תְּכֵ֖לֶת מִלְמָ֑עְלָה וְשָׂמ֖וּ בַּדָּֽיו׃</td><td class="bordered"></td></tr>
<tr><td id="c4v7">ז</td><td>וְעַ֣ל&thinsp;<span class="mam-lp-legarmeih">׀</span> שֻׁלְחַ֣ן הַפָּנִ֗ים יִפְרְשׂוּ֮ בֶּ֣גֶד תְּכֵ֒לֶת֒ וְנָתְנ֣וּ עָ֠לָ֠יו <span class="mam-doc-target-without-callout">אֶת־הַקְּעָרֹ֤ת</span> וְאֶת־הַכַּפֹּת֙ וְאֶת־הַמְּנַקִּיֹּ֔ת וְאֵ֖ת קְשׂ֣וֹת הַנָּ֑סֶךְ וְלֶ֥חֶם הַתָּמִ֖יד עָלָ֥יו יִהְיֶֽה׃</td><td class="bordered"><span class="mam-doc-lemma">אֶת־הַקְּעָרֹ֤ת</span> <span class="mam-doc-part-0">=ל ובדפוסים וקורן</span><ul class="mam-doc-parts">
<li>
א(ס)=אֶת־הַקֳּעָרֹ֤ת (בחטף קמץ) &lt;הַקְערת? לא כן אלא בקמץ חטוף&gt;</li>
</ul>
</td></tr>
<tr><td id="c4v8">ח</td><td>וּפָרְשׂ֣וּ עֲלֵיהֶ֗ם בֶּ֚גֶד תּוֹלַ֣עַת שָׁנִ֔י וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ אֶת־בַּדָּֽיו׃</td><td class="bordered"></td></tr>
<tr><td id="c4v9">ט</td><td>וְלָקְח֣וּ&thinsp;<span class="mam-lp-legarmeih">׀</span> בֶּ֣גֶד תְּכֵ֗לֶת וְכִסּ֞וּ אֶת־מְנֹרַ֤ת הַמָּאוֹר֙ וְאֶת־נֵ֣רֹתֶ֔יהָ וְאֶת־מַלְקָחֶ֖יהָ וְאֶת־מַחְתֹּתֶ֑יהָ וְאֵת֙ כׇּל־כְּלֵ֣י שַׁמְנָ֔הּ אֲשֶׁ֥ר יְשָׁרְתוּ־לָ֖הּ בָּהֶֽם׃</td><td class="bordered"></td></tr>
<tr><td id="c4v10">י</td><td>וְנָתְנ֤וּ אֹתָהּ֙ וְאֶת־כׇּל־כֵּלֶ֔יהָ אֶל־מִכְסֵ֖ה ע֣וֹר תָּ֑חַשׁ וְנָתְנ֖וּ עַל־הַמּֽוֹט׃</td><td class="bordered"></td></tr>
<tr><td id="c4v11">יא</td><td>וְעַ֣ל&thinsp;<span class="mam-lp-legarmeih">׀</span> מִזְבַּ֣ח הַזָּהָ֗ב יִפְרְשׂוּ֙ בֶּ֣גֶד תְּכֵ֔לֶת וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ אֶת־בַּדָּֽיו׃</td><td class="bordered"></td></tr>
<tr><td id="c4v12">יב</td><td>וְלָקְחוּ֩ אֶת־כׇּל־כְּלֵ֨י הַשָּׁרֵ֜ת אֲשֶׁ֧ר יְשָֽׁרְתוּ־בָ֣ם בַּקֹּ֗דֶשׁ וְנָֽתְנוּ֙ אֶל־בֶּ֣גֶד תְּכֵ֔לֶת וְכִסּ֣וּ אוֹתָ֔ם בְּמִכְסֵ֖ה ע֣וֹר תָּ֑חַשׁ וְנָתְנ֖וּ עַל־הַמּֽוֹט׃</td><td class="bordered"></td></tr>
<tr><td id="c4v13">יג</td><td>וְדִשְּׁנ֖וּ אֶת־הַמִּזְבֵּ֑חַ וּפָרְשׂ֣וּ עָלָ֔יו בֶּ֖גֶד אַרְגָּמָֽן׃</td><td class="bordered"></td></tr>
<tr><td id="c4v14">יד</td><td>וְנָתְנ֣וּ עָ֠לָ֠יו אֶֽת־כׇּל־כֵּלָ֞יו אֲשֶׁ֣ר יְֽשָׁרְת֧וּ עָלָ֣יו בָּהֶ֗ם אֶת־הַמַּחְתֹּ֤ת אֶת־הַמִּזְלָגֹת֙ וְאֶת־הַיָּעִ֣ים וְאֶת־הַמִּזְרָקֹ֔ת כֹּ֖ל כְּלֵ֣י הַמִּזְבֵּ֑חַ וּפָרְשׂ֣וּ עָלָ֗יו כְּס֛וּי ע֥וֹר תַּ֖חַשׁ וְשָׂמ֥וּ בַדָּֽיו׃</td><td class="bordered"></td></tr>
<tr><td id="c4v15">טו</td><td>וְכִלָּ֣ה אַֽהֲרֹן־וּ֠בָנָ֠יו לְכַסֹּ֨ת אֶת־הַקֹּ֜דֶשׁ וְאֶת־כׇּל־כְּלֵ֣י הַקֹּ֘דֶשׁ֮ בִּנְסֹ֣עַ הַֽמַּחֲנֶה֒ וְאַחֲרֵי־כֵ֗ן יָבֹ֤אוּ בְנֵי־קְהָת֙ לָשֵׂ֔את וְלֹֽא־יִגְּע֥וּ אֶל־הַקֹּ֖דֶשׁ וָמֵ֑תוּ אֵ֛לֶּה מַשָּׂ֥א בְנֵֽי־קְהָ֖ת בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v16">טז</td><td>וּפְקֻדַּ֞ת אֶלְעָזָ֣ר&thinsp;<span class="mam-lp-legarmeih">׀</span> בֶּן־אַהֲרֹ֣ן הַכֹּהֵ֗ן שֶׁ֤מֶן הַמָּאוֹר֙ וּקְטֹ֣רֶת הַסַּמִּ֔ים וּמִנְחַ֥ת הַתָּמִ֖יד וְשֶׁ֣מֶן הַמִּשְׁחָ֑ה פְּקֻדַּ֗ת כׇּל־הַמִּשְׁכָּן֙ וְכׇל־אֲשֶׁר־בּ֔וֹ בְּקֹ֖דֶשׁ וּבְכֵלָֽיו׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c4v17">יז</td><td>וַיְדַבֵּ֣ר יְהֹוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</td><td class="bordered"></td></tr>
<tr><td id="c4v18">יח</td><td>אַל־תַּכְרִ֕יתוּ אֶת־שֵׁ֖בֶט מִשְׁפְּחֹ֣ת הַקְּהָתִ֑י מִתּ֖וֹךְ הַלְוִיִּֽם׃</td><td class="bordered"></td></tr>
<tr><td id="c4v19">יט</td><td>וְזֹ֣את&thinsp;<span class="mam-lp-legarmeih">׀</span> עֲשׂ֣וּ לָהֶ֗ם וְחָיוּ֙ וְלֹ֣א יָמֻ֔תוּ בְּגִשְׁתָּ֖ם אֶת־קֹ֣דֶשׁ הַקֳּדָשִׁ֑ים אַהֲרֹ֤ן וּבָנָיו֙ יָבֹ֔אוּ וְשָׂמ֣וּ אוֹתָ֗ם אִ֥ישׁ אִ֛ישׁ עַל־עֲבֹדָת֖וֹ וְאֶל־מַשָּׂאֽוֹ׃</td><td class="bordered"></td></tr>
<tr><td id="c4v20">כ</td><td>וְלֹא־יָבֹ֧אוּ לִרְא֛וֹת כְּבַלַּ֥ע אֶת־הַקֹּ֖דֶשׁ וָמֵֽתוּ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c4v21">כא</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c4v22">כב</td><td>נָשֹׂ֗א אֶת־רֹ֛אשׁ בְּנֵ֥י גֵרְשׁ֖וֹן גַּם־הֵ֑ם לְבֵ֥ית אֲבֹתָ֖ם לְמִשְׁפְּחֹתָֽם׃</td><td class="bordered"></td></tr>
<tr><td id="c4v23">כג</td><td>מִבֶּן֩ שְׁלֹשִׁ֨ים שָׁנָ֜ה וָמַ֗עְלָה עַ֛ד בֶּן־חֲמִשִּׁ֥ים שָׁנָ֖ה תִּפְקֹ֣ד אוֹתָ֑ם כׇּל־הַבָּא֙ לִצְבֹ֣א צָבָ֔א לַעֲבֹ֥ד עֲבֹדָ֖ה בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v24">כד</td><td>זֹ֣את עֲבֹדַ֔ת מִשְׁפְּחֹ֖ת הַגֵּרְשֻׁנִּ֑י לַעֲבֹ֖ד וּלְמַשָּֽׂא׃</td><td class="bordered"></td></tr>
<tr><td id="c4v25">כה</td><td>וְנָ֨שְׂא֜וּ אֶת־יְרִיעֹ֤ת הַמִּשְׁכָּן֙ וְאֶת־אֹ֣הֶל מוֹעֵ֔ד מִכְסֵ֕הוּ וּמִכְסֵ֛ה הַתַּ֥חַשׁ אֲשֶׁר־עָלָ֖יו מִלְמָ֑עְלָה וְאֶ֨ת־מָסַ֔ךְ פֶּ֖תַח אֹ֥הֶל מוֹעֵֽד׃</td><td class="bordered"></td></tr>
<tr><td id="c4v26">כו</td><td>וְאֵת֩ קַלְעֵ֨י הֶֽחָצֵ֜ר וְאֶת־מָסַ֣ךְ&thinsp;<span class="mam-lp-legarmeih">׀</span> פֶּ֣תַח&thinsp;<span class="mam-lp-legarmeih">׀</span> שַׁ֣עַר הֶחָצֵ֗ר אֲשֶׁ֨ר עַל־הַמִּשְׁכָּ֤ן וְעַל־הַמִּזְבֵּ֙חַ֙ סָבִ֔יב וְאֵת֙ מֵֽיתְרֵיהֶ֔ם וְאֶֽת־כׇּל־כְּלֵ֖י עֲבֹדָתָ֑ם וְאֵ֨ת כׇּל־אֲשֶׁ֧ר יֵעָשֶׂ֛ה לָהֶ֖ם וְעָבָֽדוּ׃</td><td class="bordered"></td></tr>
<tr><td id="c4v27">כז</td><td>עַל־פִּי֩ אַהֲרֹ֨ן וּבָנָ֜יו תִּהְיֶ֗ה כׇּל־עֲבֹדַת֙ בְּנֵ֣י הַגֵּרְשֻׁנִּ֔י <span class="mam-doc-target-without-callout">לְכׇ֨ל־מַשָּׂאָ֔ם</span> וּלְכֹ֖ל עֲבֹדָתָ֑ם וּפְקַדְתֶּ֤ם עֲלֵהֶם֙ בְּמִשְׁמֶ֔רֶת אֵ֖ת כׇּל־מַשָּׂאָֽם׃</td><td class="bordered"><span class="mam-doc-lemma">לְכׇ֨ל־מַשָּׂאָ֔ם</span> <span class="mam-doc-part-0">=ש1 ושיטת-א ובקורן</span><ul class="mam-doc-parts">
<li>
ל=לְכָל־מַשָּׂאָ֔ם (אין מתיגה)</li>
<li>
הערת ברויאר</li>
</ul>
</td></tr>
<tr><td id="c4v28">כח</td><td>זֹ֣את עֲבֹדַ֗ת מִשְׁפְּחֹ֛ת בְּנֵ֥י הַגֵּרְשֻׁנִּ֖י בְּאֹ֣הֶל מוֹעֵ֑ד וּמִ֨שְׁמַרְתָּ֔ם בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c4v29">כט</td><td>בְּנֵ֖י מְרָרִ֑י לְמִשְׁפְּחֹתָ֥ם לְבֵית־אֲבֹתָ֖ם תִּפְקֹ֥ד אֹתָֽם׃</td><td class="bordered"></td></tr>
<tr><td id="c4v30">ל</td><td>מִבֶּן֩ שְׁלֹשִׁ֨ים שָׁנָ֜ה וָמַ֗עְלָה וְעַ֛ד בֶּן־חֲמִשִּׁ֥ים שָׁנָ֖ה תִּפְקְדֵ֑ם כׇּל־הַבָּא֙ לַצָּבָ֔א לַעֲבֹ֕ד אֶת־עֲבֹדַ֖ת אֹ֥הֶל מוֹעֵֽד׃</td><td class="bordered"></td></tr>
<tr><td id="c4v31">לא</td><td>וְזֹאת֙ מִשְׁמֶ֣רֶת מַשָּׂאָ֔ם לְכׇל־עֲבֹדָתָ֖ם בְּאֹ֣הֶל מוֹעֵ֑ד קַרְשֵׁי֙ הַמִּשְׁכָּ֔ן וּבְרִיחָ֖יו וְעַמּוּדָ֥יו וַאֲדָנָֽיו׃</td><td class="bordered"></td></tr>
<tr><td id="c4v32">לב</td><td>וְעַמּוּדֵי֩ הֶחָצֵ֨ר סָבִ֜יב וְאַדְנֵיהֶ֗ם <span class="mam-doc-target-without-callout">וִיתֵֽדֹתָם֙</span> וּמֵ֣יתְרֵיהֶ֔ם <span class="mam-doc-target-without-callout">לְכׇ֨ל־כְּלֵיהֶ֔ם</span> וּלְכֹ֖ל עֲבֹדָתָ֑ם וּבְשֵׁמֹ֣ת תִּפְקְד֔וּ אֶת־כְּלֵ֖י מִשְׁמֶ֥רֶת מַשָּׂאָֽם׃</td><td class="bordered"><span class="mam-doc-lemma">וִיתֵֽדֹתָם֙</span> <span class="mam-doc-part-0">=ל1?,ש; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכך אצל ברויאר ומג״ה וכן בדפוסים וקורן). אמנם לא רואים בצילום כתי״ל1 את הגעיה בתי״ו שציין ברויאר, אך ייתכן שהיא נבלעה בראש הלמ״ד מתחתיה.</span><ul class="mam-doc-parts">
<li>
ל=וִֽיתֵדֹתָם֙ (!)</li>
</ul>
<br><span class="mam-doc-lemma">לְכׇ֨ל־כְּלֵיהֶ֔ם</span> <span class="mam-doc-part-0">=שיטת-א ובדפוסים וקורן</span><ul class="mam-doc-parts">
<li>
ל=לְכָל־כְּלֵיהֶ֔ם (אין מתיגה)</li>
<li>
הערת ברויאר</li>
</ul>
</td></tr>
<tr><td id="c4v33">לג</td><td>זֹ֣את עֲבֹדַ֗ת מִשְׁפְּחֹת֙ בְּנֵ֣י מְרָרִ֔י לְכׇל־עֲבֹדָתָ֖ם בְּאֹ֣הֶל מוֹעֵ֑ד בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃</td><td class="bordered"></td></tr>
<tr><td id="c4v34">לד</td><td>וַיִּפְקֹ֨ד מֹשֶׁ֧ה וְאַהֲרֹ֛ן וּנְשִׂיאֵ֥י הָעֵדָ֖ה אֶת־בְּנֵ֣י הַקְּהָתִ֑י לְמִשְׁפְּחֹתָ֖ם וּלְבֵ֥ית אֲבֹתָֽם׃</td><td class="bordered"></td></tr>
<tr><td id="c4v35">לה</td><td>מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כׇּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v36">לו</td><td>וַיִּהְי֥וּ פְקֻדֵיהֶ֖ם לְמִשְׁפְּחֹתָ֑ם אַלְפַּ֕יִם שְׁבַ֥ע מֵא֖וֹת וַחֲמִשִּֽׁים׃</td><td class="bordered"></td></tr>
<tr><td id="c4v37">לז</td><td>אֵ֤לֶּה פְקוּדֵי֙ מִשְׁפְּחֹ֣ת הַקְּהָתִ֔י כׇּל־הָעֹבֵ֖ד בְּאֹ֣הֶל מוֹעֵ֑ד אֲשֶׁ֨ר פָּקַ֤ד מֹשֶׁה֙ וְאַהֲרֹ֔ן עַל־פִּ֥י יְהֹוָ֖ה בְּיַד־מֹשֶֽׁה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c4v38">לח</td><td>וּפְקוּדֵ֖י בְּנֵ֣י גֵרְשׁ֑וֹן לְמִשְׁפְּחוֹתָ֖ם וּלְבֵ֥ית אֲבֹתָֽם׃</td><td class="bordered"></td></tr>
<tr><td id="c4v39">לט</td><td>מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כׇּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v40">מ</td><td>וַיִּֽהְיוּ֙ פְּקֻ֣דֵיהֶ֔ם לְמִשְׁפְּחֹתָ֖ם לְבֵ֣ית אֲבֹתָ֑ם אַלְפַּ֕יִם וְשֵׁ֥שׁ מֵא֖וֹת וּשְׁלֹשִֽׁים׃</td><td class="bordered"></td></tr>
<tr><td id="c4v41">מא</td><td>אֵ֣לֶּה פְקוּדֵ֗י מִשְׁפְּחֹת֙ בְּנֵ֣י גֵרְשׁ֔וֹן כׇּל־הָעֹבֵ֖ד בְּאֹ֣הֶל מוֹעֵ֑ד אֲשֶׁ֨ר פָּקַ֥ד מֹשֶׁ֛ה וְאַהֲרֹ֖ן עַל־פִּ֥י יְהֹוָֽה׃</td><td class="bordered"></td></tr>
<tr><td id="c4v42">מב</td><td>וּפְקוּדֵ֕י מִשְׁפְּחֹ֖ת בְּנֵ֣י מְרָרִ֑י לְמִשְׁפְּחֹתָ֖ם לְבֵ֥ית אֲבֹתָֽם׃</td><td class="bordered"></td></tr>
<tr><td id="c4v43">מג</td><td>מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כׇּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v44">מד</td><td>וַיִּהְי֥וּ פְקֻדֵיהֶ֖ם לְמִשְׁפְּחֹתָ֑ם שְׁלֹ֥שֶׁת אֲלָפִ֖ים וּמָאתָֽיִם׃</td><td class="bordered"></td></tr>
<tr><td id="c4v45">מה</td><td>אֵ֣לֶּה פְקוּדֵ֔י מִשְׁפְּחֹ֖ת בְּנֵ֣י מְרָרִ֑י אֲשֶׁ֨ר פָּקַ֤ד מֹשֶׁה֙ וְאַהֲרֹ֔ן עַל־פִּ֥י יְהֹוָ֖ה בְּיַד־מֹשֶֽׁה׃</td><td class="bordered"></td></tr>
<tr><td id="c4v46">מו</td><td>כׇּֽל־הַפְּקֻדִ֡ים אֲשֶׁר֩ פָּקַ֨ד מֹשֶׁ֧ה וְאַהֲרֹ֛ן וּנְשִׂיאֵ֥י יִשְׂרָאֵ֖ל אֶת־הַלְוִיִּ֑ם לְמִשְׁפְּחֹתָ֖ם וּלְבֵ֥ית אֲבֹתָֽם׃</td><td class="bordered"></td></tr>
<tr><td id="c4v47">מז</td><td>מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כׇּל־הַבָּ֗א לַעֲבֹ֨ד עֲבֹדַ֧ת עֲבֹדָ֛ה וַעֲבֹדַ֥ת מַשָּׂ֖א בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c4v48">מח</td><td>וַיִּהְי֖וּ פְּקֻדֵיהֶ֑ם שְׁמֹנַ֣ת אֲלָפִ֔ים וַחֲמֵ֥שׁ מֵא֖וֹת וּשְׁמֹנִֽים׃</td><td class="bordered"></td></tr>
<tr><td id="c4v49">מט</td><td>עַל־פִּ֨י יְהֹוָ֜ה פָּקַ֤ד אוֹתָם֙ <span class="mam-doc-target-without-callout">בְּיַד־מֹשֶׁ֔ה</span> אִ֥ישׁ אִ֛ישׁ עַל־עֲבֹדָת֖וֹ וְעַל־מַשָּׂא֑וֹ וּפְקֻדָ֕יו אֲשֶׁר־צִוָּ֥ה יְהֹוָ֖ה אֶת־מֹשֶֽׁה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">בְּיַד־מֹשֶׁ֔ה</span> <span class="mam-doc-part-0">=ש ובדפוסים וקורן</span><ul class="mam-doc-parts">
<li>
ל=בְּיַד מֹשֶׁ֔ה (חסר מקף)</li>
<li>
הערות דותן וברויאר</li>
</ul>
</td></tr>
<tr><td id="c5v1">ה:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c5v2">ב</td><td>צַ֚ו אֶת־בְּנֵ֣י יִשְׂרָאֵ֔ל וִֽישַׁלְּחוּ֙ מִן־הַֽמַּחֲנֶ֔ה כׇּל־צָר֖וּעַ וְכׇל־זָ֑ב וְכֹ֖ל טָמֵ֥א לָנָֽפֶשׁ׃</td><td class="bordered"></td></tr>
<tr><td id="c5v3">ג</td><td>מִזָּכָ֤ר עַד־נְקֵבָה֙ תְּשַׁלֵּ֔חוּ אֶל־מִח֥וּץ לַֽמַּחֲנֶ֖ה תְּשַׁלְּח֑וּם וְלֹ֤א יְטַמְּאוּ֙ אֶת־מַ֣חֲנֵיהֶ֔ם אֲשֶׁ֥ר אֲנִ֖י שֹׁכֵ֥ן בְּתוֹכָֽם׃</td><td class="bordered"></td></tr>
<tr><td id="c5v4">ד</td><td>וַיַּֽעֲשׂוּ־כֵן֙ בְּנֵ֣י יִשְׂרָאֵ֔ל וַיְשַׁלְּח֣וּ אוֹתָ֔ם אֶל־מִח֖וּץ לַֽמַּחֲנֶ֑ה כַּאֲשֶׁ֨ר דִּבֶּ֤ר יְהֹוָה֙ אֶל־מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c5v5">ה</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c5v6">ו</td><td>דַּבֵּר֮ אֶל־בְּנֵ֣י יִשְׂרָאֵל֒ אִ֣ישׁ אֽוֹ־אִשָּׁ֗ה כִּ֤י יַעֲשׂוּ֙ מִכׇּל־חַטֹּ֣את הָֽאָדָ֔ם לִמְעֹ֥ל מַ֖עַל בַּיהֹוָ֑ה וְאָֽשְׁמָ֖ה הַנֶּ֥פֶשׁ הַהִֽוא׃</td><td class="bordered"></td></tr>
<tr><td id="c5v7">ז</td><td>וְהִתְוַדּ֗וּ אֶֽת־חַטָּאתָם֮ אֲשֶׁ֣ר עָשׂוּ֒ וְהֵשִׁ֤יב אֶת־אֲשָׁמוֹ֙ בְּרֹאשׁ֔וֹ וַחֲמִישִׁת֖וֹ יֹסֵ֣ף עָלָ֑יו וְנָתַ֕ן לַאֲשֶׁ֖ר אָשַׁ֥ם לֽוֹ׃</td><td class="bordered"></td></tr>
<tr><td id="c5v8">ח</td><td>וְאִם־אֵ֨ין לָאִ֜ישׁ גֹּאֵ֗ל לְהָשִׁ֤יב הָאָשָׁם֙ אֵלָ֔יו הָאָשָׁ֛ם הַמּוּשָׁ֥ב לַיהֹוָ֖ה לַכֹּהֵ֑ן מִלְּבַ֗ד אֵ֚יל הַכִּפֻּרִ֔ים אֲשֶׁ֥ר יְכַפֶּר־בּ֖וֹ עָלָֽיו׃</td><td class="bordered"></td></tr>
<tr><td id="c5v9">ט</td><td>וְכׇל־תְּרוּמָ֞ה לְכׇל־קׇדְשֵׁ֧י בְנֵי־יִשְׂרָאֵ֛ל אֲשֶׁר־יַקְרִ֥יבוּ לַכֹּהֵ֖ן ל֥וֹ יִהְיֶֽה׃</td><td class="bordered"></td></tr>
<tr><td id="c5v10">י</td><td>וְאִ֥ישׁ אֶת־קֳדָשָׁ֖יו ל֣וֹ יִהְי֑וּ אִ֛ישׁ אֲשֶׁר־יִתֵּ֥ן לַכֹּהֵ֖ן ל֥וֹ יִהְיֶֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c5v11">יא</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c5v12">יב</td><td>דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֥ישׁ אִישׁ֙ כִּֽי־תִשְׂטֶ֣ה אִשְׁתּ֔וֹ וּמָעֲלָ֥ה ב֖וֹ מָֽעַל׃</td><td class="bordered"></td></tr>
<tr><td id="c5v13">יג</td><td>וְשָׁכַ֨ב אִ֣ישׁ אֹתָהּ֮ שִׁכְבַת־זֶ֒רַע֒ וְנֶעְלַם֙ מֵעֵינֵ֣י אִישָׁ֔הּ וְנִסְתְּרָ֖ה וְהִ֣יא נִטְמָ֑אָה וְעֵד֙ אֵ֣ין בָּ֔הּ וְהִ֖וא לֹ֥א נִתְפָּֽשָׂה׃</td><td class="bordered"></td></tr>
<tr><td id="c5v14">יד</td><td>וְעָבַ֨ר עָלָ֧יו רֽוּחַ־קִנְאָ֛ה וְקִנֵּ֥א אֶת־אִשְׁתּ֖וֹ וְהִ֣וא נִטְמָ֑אָה אוֹ־עָבַ֨ר עָלָ֤יו רֽוּחַ־קִנְאָה֙ וְקִנֵּ֣א אֶת־אִשְׁתּ֔וֹ וְהִ֖יא לֹ֥א נִטְמָֽאָה׃</td><td class="bordered"></td></tr>
<tr><td id="c5v15">טו</td><td>וְהֵבִ֨יא הָאִ֣ישׁ אֶת־אִשְׁתּוֹ֮ אֶל־הַכֹּהֵן֒ וְהֵבִ֤יא אֶת־קׇרְבָּנָהּ֙ עָלֶ֔יהָ עֲשִׂירִ֥ת הָאֵיפָ֖ה קֶ֣מַח שְׂעֹרִ֑ים לֹֽא־יִצֹ֨ק עָלָ֜יו שֶׁ֗מֶן וְלֹֽא־יִתֵּ֤ן עָלָיו֙ לְבֹנָ֔ה כִּֽי־מִנְחַ֤ת קְנָאֹת֙ ה֔וּא מִנְחַ֥ת זִכָּר֖וֹן מַזְכֶּ֥רֶת עָוֺֽן׃</td><td class="bordered"></td></tr>
<tr><td id="c5v16">טז</td><td>וְהִקְרִ֥יב אֹתָ֖הּ הַכֹּהֵ֑ן וְהֶֽעֱמִדָ֖הּ לִפְנֵ֥י יְהֹוָֽה׃</td><td class="bordered"></td></tr>
<tr><td id="c5v17">יז</td><td>וְלָקַ֧ח הַכֹּהֵ֛ן מַ֥יִם קְדֹשִׁ֖ים בִּכְלִי־חָ֑רֶשׂ <span class="mam-doc-target-without-callout">וּמִן־הֶֽעָפָ֗ר</span> אֲשֶׁ֤ר יִהְיֶה֙ בְּקַרְקַ֣ע הַמִּשְׁכָּ֔ן יִקַּ֥ח הַכֹּהֵ֖ן וְנָתַ֥ן אֶל־הַמָּֽיִם׃</td><td class="bordered"><span class="mam-doc-lemma">וּמִן־הֶֽעָפָ֗ר</span> <span class="mam-doc-part-0">=ל (בגעיה)</span><ul class="mam-doc-parts">
<li>
דותן ציין את הגעיה כספק בגלל שהיא קטועה באמצע, והשמיטהּ במהדורתו.</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c5v18">יח</td><td>וְהֶעֱמִ֨יד הַכֹּהֵ֥ן אֶֽת־הָאִשָּׁה֮ לִפְנֵ֣י יְהֹוָה֒ וּפָרַע֙ אֶת־רֹ֣אשׁ הָֽאִשָּׁ֔ה וְנָתַ֣ן עַל־כַּפֶּ֗יהָ אֵ֚ת מִנְחַ֣ת הַזִּכָּר֔וֹן מִנְחַ֥ת קְנָאֹ֖ת הִ֑וא וּבְיַ֤ד הַכֹּהֵן֙ יִהְי֔וּ מֵ֥י הַמָּרִ֖ים <span class="mam-doc-target-without-callout">הַמְאָֽרְרִֽים</span>׃</td><td class="bordered"><span class="mam-doc-lemma">הַמְאָֽרְרִֽים</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=הַמְאָֽרֲרִֽים (חטף)</li>
</ul>
</td></tr>
<tr><td id="c5v19">יט</td><td>וְהִשְׁבִּ֨יעַ אֹתָ֜הּ הַכֹּהֵ֗ן וְאָמַ֤ר אֶל־הָֽאִשָּׁה֙ אִם־לֹ֨א שָׁכַ֥ב אִישׁ֙ אֹתָ֔ךְ וְאִם־לֹ֥א שָׂטִ֛ית טֻמְאָ֖ה תַּ֣חַת אִישֵׁ֑ךְ הִנָּקִ֕י מִמֵּ֛י הַמָּרִ֥ים <span class="mam-doc-target-without-callout">הַֽמְאָרְרִ֖ים</span> הָאֵֽלֶּה׃</td><td class="bordered"><span class="mam-doc-lemma">הַֽמְאָרְרִ֖ים</span> <span class="mam-doc-part-0">=שש1</span><ul class="mam-doc-parts">
<li>
ל=הַֽמְאָרֲרִ֖ים (חטף)</li>
</ul>
</td></tr>
<tr><td id="c5v20">כ</td><td>וְאַ֗תְּ כִּ֥י שָׂטִ֛ית תַּ֥חַת אִישֵׁ֖ךְ וְכִ֣י נִטְמֵ֑את וַיִּתֵּ֨ן אִ֥ישׁ בָּךְ֙ אֶת־שְׁכׇבְתּ֔וֹ מִֽבַּלְעֲדֵ֖י אִישֵֽׁךְ׃</td><td class="bordered"></td></tr>
<tr><td id="c5v21">כא</td><td>וְהִשְׁבִּ֨יעַ הַכֹּהֵ֥ן <span class="mam-doc-target-without-callout">אֶֽת־הָאִשָּׁה֮</span> בִּשְׁבֻעַ֣ת הָאָלָה֒ וְאָמַ֤ר הַכֹּהֵן֙ לָֽאִשָּׁ֔ה יִתֵּ֨ן יְהֹוָ֥ה אוֹתָ֛ךְ לְאָלָ֥ה וְלִשְׁבֻעָ֖ה בְּת֣וֹךְ עַמֵּ֑ךְ בְּתֵ֨ת יְהֹוָ֤ה אֶת־יְרֵכֵךְ֙ נֹפֶ֔לֶת וְאֶת־בִּטְנֵ֖ךְ צָבָֽה׃</td><td class="bordered"><span class="mam-doc-lemma">אֶֽת־הָאִשָּׁה֮</span> <span class="mam-doc-part-0">=ל1,ש; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכך אצל ברויאר).</span><ul class="mam-doc-parts">
<li>
ל=אֶֽת־הָֽאִשָּׁה֮ (שתי געיות בתיבות המוקפות!) וכך בקורן ובמג״ה.</li>
</ul>
</td></tr>
<tr><td id="c5v22">כב</td><td>וּ֠בָ֠אוּ הַמַּ֨יִם הַמְאָרְרִ֤ים הָאֵ֙לֶּה֙ בְּֽמֵעַ֔יִךְ לַצְבּ֥וֹת בֶּ֖טֶן וְלַנְפִּ֣ל יָרֵ֑ךְ וְאָמְרָ֥ה הָאִשָּׁ֖ה אָמֵ֥ן&thinsp;<span class="mam-lp-paseq">׀</span>&thinsp;אָמֵֽן׃</td><td class="bordered"></td></tr>
<tr><td id="c5v23">כג</td><td>וְ֠כָתַ֠ב אֶת־הָאָלֹ֥ת הָאֵ֛לֶּה הַכֹּהֵ֖ן בַּסֵּ֑פֶר וּמָחָ֖ה אֶל־מֵ֥י הַמָּרִֽים׃</td><td class="bordered"></td></tr>
<tr><td id="c5v24">כד</td><td>וְהִשְׁקָה֙ אֶת־הָ֣אִשָּׁ֔ה אֶת־מֵ֥י הַמָּרִ֖ים <span class="mam-doc-target-without-callout">הַמְאָֽרְרִ֑ים</span> וּבָ֥אוּ בָ֛הּ הַמַּ֥יִם <span class="mam-doc-target-without-callout">הַֽמְאָרְרִ֖ים</span> לְמָרִֽים׃</td><td class="bordered"><span class="mam-doc-lemma">הַמְאָֽרְרִ֑ים</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=הַמְאָֽרֲרִ֑ים (חטף)</li>
</ul>
<br><span class="mam-doc-lemma">הַֽמְאָרְרִ֖ים</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=הַֽמְאָרֲרִ֖ים (חטף)</li>
</ul>
</td></tr>
<tr><td id="c5v25">כה</td><td>וְלָקַ֤ח הַכֹּהֵן֙ מִיַּ֣ד הָֽאִשָּׁ֔ה אֵ֖ת מִנְחַ֣ת הַקְּנָאֹ֑ת וְהֵנִ֤יף אֶת־הַמִּנְחָה֙ לִפְנֵ֣י יְהֹוָ֔ה וְהִקְרִ֥יב אֹתָ֖הּ אֶל־הַמִּזְבֵּֽחַ׃</td><td class="bordered"></td></tr>
<tr><td id="c5v26">כו</td><td>וְקָמַ֨ץ הַכֹּהֵ֤ן מִן־הַמִּנְחָה֙ אֶת־אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה וְאַחַ֛ר יַשְׁקֶ֥ה אֶת־הָאִשָּׁ֖ה אֶת־הַמָּֽיִם׃</td><td class="bordered"></td></tr>
<tr><td id="c5v27">כז</td><td>וְהִשְׁקָ֣הּ אֶת־הַמַּ֗יִם וְהָיְתָ֣ה אִֽם־נִטְמְאָה֮ וַתִּמְעֹ֣ל מַ֣עַל בְּאִישָׁהּ֒ וּבָ֨אוּ בָ֜הּ הַמַּ֤יִם <span class="mam-doc-target-without-callout">הַמְאָֽרְרִים֙</span> לְמָרִ֔ים וְצָבְתָ֣ה בִטְנָ֔הּ וְנָפְלָ֖ה יְרֵכָ֑הּ וְהָיְתָ֧ה הָאִשָּׁ֛ה לְאָלָ֖ה בְּקֶ֥רֶב עַמָּֽהּ׃</td><td class="bordered"><span class="mam-doc-lemma">הַמְאָֽרְרִים֙</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=הַמְאָֽרֲרִים֙ (חטף [ובגעיה ימנית באל״ף, כנראה בגלל נקודות החטף])</li>
</ul>
</td></tr>
<tr><td id="c5v28">כח</td><td>וְאִם־לֹ֤א נִטְמְאָה֙ הָֽאִשָּׁ֔ה וּטְהֹרָ֖ה הִ֑וא וְנִקְּתָ֖ה <span class="mam-doc-target-without-callout">וְנִזְרְעָ֥ה</span> זָֽרַע׃</td><td class="bordered"><span class="mam-doc-lemma">וְנִזְרְעָ֥ה</span> <span class="mam-doc-part-0">=ל</span><ul class="mam-doc-parts">
<li>
או"ת ומ״ש=וְנִזְרֳעָ֥ה (בחטף קמץ) בחלק מהספרים, וכן ניקדו במג״ה.</li>
</ul>
</td></tr>
<tr><td id="c5v29">כט</td><td>זֹ֥את תּוֹרַ֖ת הַקְּנָאֹ֑ת אֲשֶׁ֨ר תִּשְׂטֶ֥ה אִשָּׁ֛ה תַּ֥חַת אִישָׁ֖הּ וְנִטְמָֽאָה׃</td><td class="bordered"></td></tr>
<tr><td id="c5v30">ל</td><td>א֣וֹ אִ֗ישׁ אֲשֶׁ֨ר תַּעֲבֹ֥ר עָלָ֛יו ר֥וּחַ קִנְאָ֖ה וְקִנֵּ֣א אֶת־אִשְׁתּ֑וֹ וְהֶעֱמִ֤יד אֶת־הָֽאִשָּׁה֙ לִפְנֵ֣י יְהֹוָ֔ה וְעָ֤שָׂה לָהּ֙ הַכֹּהֵ֔ן אֵ֥ת כׇּל־הַתּוֹרָ֖ה הַזֹּֽאת׃</td><td class="bordered"></td></tr>
<tr><td id="c5v31">לא</td><td>וְנִקָּ֥ה הָאִ֖ישׁ מֵעָוֺ֑ן וְהָאִשָּׁ֣ה הַהִ֔וא תִּשָּׂ֖א אֶת־עֲוֺנָֽהּ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c6v1">ו:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c6v2">ב</td><td>דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֣ישׁ אֽוֹ־אִשָּׁ֗ה כִּ֤י יַפְלִא֙ לִנְדֹּר֙ נֶ֣דֶר נָזִ֔יר לְהַזִּ֖יר לַֽיהֹוָֽה׃</td><td class="bordered"></td></tr>
<tr><td id="c6v3">ג</td><td>מִיַּ֤יִן וְשֵׁכָר֙ יַזִּ֔יר חֹ֥מֶץ יַ֛יִן וְחֹ֥מֶץ שֵׁכָ֖ר לֹ֣א יִשְׁתֶּ֑ה וְכׇל־מִשְׁרַ֤ת עֲנָבִים֙ לֹ֣א יִשְׁתֶּ֔ה וַעֲנָבִ֛ים לַחִ֥ים וִיבֵשִׁ֖ים לֹ֥א יֹאכֵֽל׃</td><td class="bordered"></td></tr>
<tr><td id="c6v4">ד</td><td>כֹּ֖ל יְמֵ֣י נִזְר֑וֹ מִכֹּל֩ אֲשֶׁ֨ר יֵעָשֶׂ֜ה מִגֶּ֣פֶן הַיַּ֗יִן מֵחַרְצַנִּ֛ים וְעַד־זָ֖ג לֹ֥א יֹאכֵֽל׃</td><td class="bordered"></td></tr>
<tr><td id="c6v5">ה</td><td>כׇּל־יְמֵי֙ נֶ֣דֶר נִזְר֔וֹ תַּ֖עַר לֹא־יַעֲבֹ֣ר עַל־רֹאשׁ֑וֹ עַד־מְלֹ֨את הַיָּמִ֜ם אֲשֶׁר־יַזִּ֤יר לַיהֹוָה֙ קָדֹ֣שׁ יִהְיֶ֔ה גַּדֵּ֥ל פֶּ֖רַע שְׂעַ֥ר רֹאשֽׁוֹ׃</td><td class="bordered"></td></tr>
<tr><td id="c6v6">ו</td><td>כׇּל־יְמֵ֥י הַזִּיר֖וֹ לַיהֹוָ֑ה עַל־נֶ֥פֶשׁ מֵ֖ת לֹ֥א יָבֹֽא׃</td><td class="bordered"></td></tr>
<tr><td id="c6v7">ז</td><td>לְאָבִ֣יו וּלְאִמּ֗וֹ לְאָחִיו֙ וּלְאַ֣חֹת֔וֹ לֹא־יִטַּמָּ֥א לָהֶ֖ם בְּמֹתָ֑ם כִּ֛י נֵ֥זֶר אֱלֹהָ֖יו עַל־רֹאשֽׁוֹ׃</td><td class="bordered"></td></tr>
<tr><td id="c6v8">ח</td><td>כֹּ֖ל יְמֵ֣י נִזְר֑וֹ קָדֹ֥שׁ ה֖וּא לַֽיהֹוָֽה׃</td><td class="bordered"></td></tr>
<tr><td id="c6v9">ט</td><td>וְכִֽי־יָמ֨וּת מֵ֤ת עָלָיו֙ בְּפֶ֣תַע פִּתְאֹ֔ם וְטִמֵּ֖א רֹ֣אשׁ נִזְר֑וֹ וְגִלַּ֤ח רֹאשׁוֹ֙ בְּי֣וֹם <span class="mam-dqq-unstressed">טׇהֳרָת֔וֹ</span> בַּיּ֥וֹם הַשְּׁבִיעִ֖י יְגַלְּחֶֽנּוּ׃</td><td class="bordered"></td></tr>
<tr><td id="c6v10">י</td><td>וּבַיּ֣וֹם הַשְּׁמִינִ֗י יָבִא֙ שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה <span class="mam-doc-target-without-callout">אֶ֨ל־הַכֹּהֵ֔ן</span> אֶל־פֶּ֖תַח אֹ֥הֶל מוֹעֵֽד׃</td><td class="bordered"><span class="mam-doc-lemma">אֶ֨ל־הַכֹּהֵ֔ן</span> <span class="mam-doc-part-0">=ש1 ושיטת-א ובדפוסים וקורן</span><ul class="mam-doc-parts">
<li>
ל=אֶל־הַכֹּהֵ֔ן (אין מתיגה)</li>
<li>
הערת ברויאר</li>
</ul>
</td></tr>
<tr><td id="c6v11">יא</td><td>וְעָשָׂ֣ה הַכֹּהֵ֗ן אֶחָ֤ד לְחַטָּאת֙ וְאֶחָ֣ד לְעֹלָ֔ה וְכִפֶּ֣ר עָלָ֔יו מֵאֲשֶׁ֥ר חָטָ֖א עַל־הַנָּ֑פֶשׁ וְקִדַּ֥שׁ אֶת־רֹאשׁ֖וֹ בַּיּ֥וֹם הַהֽוּא׃</td><td class="bordered"></td></tr>
<tr><td id="c6v12">יב</td><td>וְהִזִּ֤יר לַֽיהֹוָה֙ אֶת־יְמֵ֣י נִזְר֔וֹ וְהֵבִ֛יא כֶּ֥בֶשׂ בֶּן־שְׁנָת֖וֹ לְאָשָׁ֑ם וְהַיָּמִ֤ים הָרִאשֹׁנִים֙ יִפְּל֔וּ כִּ֥י טָמֵ֖א נִזְרֽוֹ׃</td><td class="bordered"></td></tr>
<tr><td id="c6v13">יג</td><td>וְזֹ֥את תּוֹרַ֖ת הַנָּזִ֑יר בְּי֗וֹם מְלֹאת֙ יְמֵ֣י נִזְר֔וֹ יָבִ֣יא אֹת֔וֹ אֶל־פֶּ֖תַח אֹ֥הֶל מוֹעֵֽד׃</td><td class="bordered"></td></tr>
<tr><td id="c6v14">יד</td><td>וְהִקְרִ֣יב אֶת־קׇרְבָּנ֣וֹ לַיהֹוָ֡ה כֶּ֩בֶשׂ֩ בֶּן־שְׁנָת֨וֹ תָמִ֤ים אֶחָד֙ לְעֹלָ֔ה וְכַבְשָׂ֨ה אַחַ֧ת בַּת־שְׁנָתָ֛הּ תְּמִימָ֖ה לְחַטָּ֑את וְאַֽיִל־אֶחָ֥ד תָּמִ֖ים לִשְׁלָמִֽים׃</td><td class="bordered"></td></tr>
<tr><td id="c6v15">טו</td><td>וְסַ֣ל מַצּ֗וֹת סֹ֤לֶת חַלֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן וּמִנְחָתָ֖ם וְנִסְכֵּיהֶֽם׃</td><td class="bordered"></td></tr>
<tr><td id="c6v16">טז</td><td>וְהִקְרִ֥יב הַכֹּהֵ֖ן לִפְנֵ֣י יְהֹוָ֑ה וְעָשָׂ֥ה אֶת־חַטָּאת֖וֹ וְאֶת־עֹלָתֽוֹ׃</td><td class="bordered"></td></tr>
<tr><td id="c6v17">יז</td><td>וְאֶת־הָאַ֜יִל יַעֲשֶׂ֨ה זֶ֤בַח שְׁלָמִים֙ לַֽיהֹוָ֔ה עַ֖ל סַ֣ל הַמַּצּ֑וֹת וְעָשָׂה֙ הַכֹּהֵ֔ן אֶת־מִנְחָת֖וֹ וְאֶת־נִסְכּֽוֹ׃</td><td class="bordered"></td></tr>
<tr><td id="c6v18">יח</td><td>וְגִלַּ֣ח הַנָּזִ֗יר פֶּ֛תַח אֹ֥הֶל מוֹעֵ֖ד אֶת־רֹ֣אשׁ נִזְר֑וֹ וְלָקַ֗ח אֶת־שְׂעַר֙ רֹ֣אשׁ נִזְר֔וֹ וְנָתַן֙ עַל־הָאֵ֔שׁ אֲשֶׁר־תַּ֖חַת זֶ֥בַח הַשְּׁלָמִֽים׃</td><td class="bordered"></td></tr>
<tr><td id="c6v19">יט</td><td>וְלָקַ֨ח הַכֹּהֵ֜ן אֶת־הַזְּרֹ֣עַ בְּשֵׁלָה֮ מִן־הָאַ֒יִל֒ וְֽחַלַּ֨ת מַצָּ֤ה אַחַת֙ מִן־הַסַּ֔ל וּרְקִ֥יק מַצָּ֖ה אֶחָ֑ד וְנָתַן֙ עַל־כַּפֵּ֣י הַנָּזִ֔יר אַחַ֖ר הִֽתְגַּלְּח֥וֹ אֶת־נִזְרֽוֹ׃</td><td class="bordered"></td></tr>
<tr><td id="c6v20">כ</td><td>וְהֵנִיף֩ אוֹתָ֨ם הַכֹּהֵ֥ן&thinsp;<span class="mam-lp-paseq">׀</span>&thinsp;תְּנוּפָה֮ לִפְנֵ֣י יְהֹוָה֒ קֹ֤דֶשׁ הוּא֙ לַכֹּהֵ֔ן עַ֚ל חֲזֵ֣ה הַתְּנוּפָ֔ה וְעַ֖ל שׁ֣וֹק הַתְּרוּמָ֑ה וְאַחַ֛ר יִשְׁתֶּ֥ה הַנָּזִ֖יר יָֽיִן׃</td><td class="bordered"></td></tr>
<tr><td id="c6v21">כא</td><td>זֹ֣את תּוֹרַ֣ת הַנָּזִיר֮ אֲשֶׁ֣ר יִדֹּר֒ קׇרְבָּנ֤וֹ לַֽיהֹוָה֙ עַל־נִזְר֔וֹ מִלְּבַ֖ד אֲשֶׁר־תַּשִּׂ֣יג יָד֑וֹ כְּפִ֤י נִדְרוֹ֙ אֲשֶׁ֣ר יִדֹּ֔ר כֵּ֣ן יַעֲשֶׂ֔ה עַ֖ל תּוֹרַ֥ת נִזְרֽוֹ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c6v22">כב</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c6v23">כג</td><td>דַּבֵּ֤ר אֶֽל־אַהֲרֹן֙ וְאֶל־בָּנָ֣יו לֵאמֹ֔ר כֹּ֥ה <span class="mam-doc-target-without-callout">תְבָרְכ֖וּ</span> אֶת־בְּנֵ֣י יִשְׂרָאֵ֑ל אָמ֖וֹר לָהֶֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">תְבָרְכ֖וּ</span> <span class="mam-doc-part-0">=ש</span><ul class="mam-doc-parts">
<li>
ל=תְבָרֲכ֖וּ (חטף)</li>
</ul>
</td></tr>
<tr><td id="c6v24">כד</td><td>יְבָרֶכְךָ֥ יְהֹוָ֖ה וְיִשְׁמְרֶֽךָ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c6v25">כה</td><td>יָאֵ֨ר יְהֹוָ֧ה&thinsp;<span class="mam-lp-paseq">׀</span>&thinsp;פָּנָ֛יו אֵלֶ֖יךָ וִֽיחֻנֶּֽךָּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c6v26">כו</td><td>יִשָּׂ֨א יְהֹוָ֤ה&thinsp;<span class="mam-lp-paseq">׀</span>&thinsp;פָּנָיו֙ אֵלֶ֔יךָ וְיָשֵׂ֥ם לְךָ֖ שָׁלֽוֹם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c6v27">כז</td><td>וְשָׂמ֥וּ אֶת־שְׁמִ֖י עַל־בְּנֵ֣י יִשְׂרָאֵ֑ל וַאֲנִ֖י <span class="mam-doc-target-without-callout">אֲבָרְכֵֽם</span>׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">אֲבָרְכֵֽם</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=אֲבָרֲכֵֽם (חטף)</li>
</ul>
<br><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c7v1">ז:</td><td>וַיְהִ֡י בְּיוֹם֩ כַּלּ֨וֹת מֹשֶׁ֜ה לְהָקִ֣ים אֶת־הַמִּשְׁכָּ֗ן וַיִּמְשַׁ֨ח אֹת֜וֹ וַיְקַדֵּ֤שׁ אֹתוֹ֙ וְאֶת־כׇּל־כֵּלָ֔יו וְאֶת־הַמִּזְבֵּ֖חַ וְאֶת־כׇּל־כֵּלָ֑יו וַיִּמְשָׁחֵ֖ם וַיְקַדֵּ֥שׁ אֹתָֽם׃</td><td class="bordered"></td></tr>
<tr><td id="c7v2">ב</td><td>וַיַּקְרִ֙יבוּ֙ נְשִׂיאֵ֣י יִשְׂרָאֵ֔ל רָאשֵׁ֖י בֵּ֣ית אֲבֹתָ֑ם הֵ֚ם נְשִׂיאֵ֣י הַמַּטֹּ֔ת הֵ֥ם הָעֹמְדִ֖ים <span class="mam-doc-target-without-callout">עַל־הַפְּקֻדִֽים</span>׃</td><td class="bordered"><span class="mam-doc-lemma">עַל־הַפְּקֻדִֽים</span> <span class="mam-doc-part-0">=ל</span><ul class="mam-doc-parts">
<li>
יש ספרים=עַל־הַפְּקֻדִֽים בקו״ף דבוקה</li>
</ul>
</td></tr>
<tr><td id="c7v3">ג</td><td>וַיָּבִ֨יאוּ אֶת־קׇרְבָּנָ֜ם לִפְנֵ֣י יְהֹוָ֗ה שֵׁשׁ־עֶגְלֹ֥ת צָב֙ <span class="mam-doc-target-without-callout">וּשְׁנֵ֣י עָשָׂ֣ר בָּקָ֔ר</span> עֲגָלָ֛ה עַל־שְׁנֵ֥י הַנְּשִׂאִ֖ים וְשׁ֣וֹר לְאֶחָ֑ד וַיַּקְרִ֥יבוּ אוֹתָ֖ם לִפְנֵ֥י הַמִּשְׁכָּֽן׃</td><td class="bordered"><span class="mam-doc-lemma">וּשְׁנֵ֣י עָשָׂ֣ר בָּקָ֔ר</span> <span class="mam-doc-part-0">=ל (מונח ומונח זקף קטן)</span><ul class="mam-doc-parts">
<li>
דפוסים וקורן=וּשְׁנֵֽי־עָשָׂ֣ר בָּקָ֔ר (תיבה מוקפת למונח וזקף קטן)</li>
</ul>
</td></tr>
<tr><td id="c7v4">ד</td><td>וַיֹּ֥אמֶר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c7v5">ה</td><td>קַ֚ח מֵֽאִתָּ֔ם וְהָי֕וּ לַעֲבֹ֕ד אֶת־עֲבֹדַ֖ת אֹ֣הֶל מוֹעֵ֑ד וְנָתַתָּ֤ה אוֹתָם֙ אֶל־הַלְוִיִּ֔ם אִ֖ישׁ כְּפִ֥י עֲבֹדָתֽוֹ׃</td><td class="bordered"></td></tr>
<tr><td id="c7v6">ו</td><td>וַיִּקַּ֣ח מֹשֶׁ֔ה אֶת־הָעֲגָלֹ֖ת וְאֶת־הַבָּקָ֑ר וַיִּתֵּ֥ן אוֹתָ֖ם אֶל־הַלְוִיִּֽם׃</td><td class="bordered"></td></tr>
<tr><td id="c7v7">ז</td><td>אֵ֣ת&thinsp;<span class="mam-lp-legarmeih">׀</span> שְׁתֵּ֣י <span class="mam-doc-target-without-callout">הָעֲגָל֗וֹת</span> וְאֵת֙ אַרְבַּ֣עַת הַבָּקָ֔ר נָתַ֖ן לִבְנֵ֣י גֵרְשׁ֑וֹן כְּפִ֖י עֲבֹדָתָֽם׃</td><td class="bordered"><span class="mam-doc-lemma">הָעֲגָל֗וֹת</span> <span class="mam-doc-part-0">=ש ומסורת-ל וטברניות ומ״ש</span><ul class="mam-doc-parts">
<li>
ל=הָעֲגָלֹ֗ת (כתיב חסר וי״ו)</li>
<li>
הערת ברויאר</li>
</ul>
</td></tr>
<tr><td id="c7v8">ח</td><td>וְאֵ֣ת&thinsp;<span class="mam-lp-legarmeih">׀</span> אַרְבַּ֣ע הָעֲגָלֹ֗ת וְאֵת֙ שְׁמֹנַ֣ת הַבָּקָ֔ר נָתַ֖ן לִבְנֵ֣י מְרָרִ֑י כְּפִי֙ עֲבֹ֣דָתָ֔ם בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃</td><td class="bordered"></td></tr>
<tr><td id="c7v9">ט</td><td>וְלִבְנֵ֥י קְהָ֖ת לֹ֣א נָתָ֑ן כִּֽי־עֲבֹדַ֤ת הַקֹּ֙דֶשׁ֙ עֲלֵהֶ֔ם בַּכָּתֵ֖ף יִשָּֽׂאוּ׃</td><td class="bordered"></td></tr>
<tr><td id="c7v10">י</td><td>וַיַּקְרִ֣יבוּ הַנְּשִׂאִ֗ים אֵ֚ת חֲנֻכַּ֣ת הַמִּזְבֵּ֔חַ בְּי֖וֹם הִמָּשַׁ֣ח אֹת֑וֹ וַיַּקְרִ֧יבוּ הַנְּשִׂיאִ֛ם אֶת־קׇרְבָּנָ֖ם לִפְנֵ֥י הַמִּזְבֵּֽחַ׃</td><td class="bordered"></td></tr>
<tr><td id="c7v11">יא</td><td>וַיֹּ֥אמֶר יְהֹוָ֖ה אֶל־מֹשֶׁ֑ה נָשִׂ֨יא אֶחָ֜ד לַיּ֗וֹם נָשִׂ֤יא אֶחָד֙ לַיּ֔וֹם יַקְרִ֙יבוּ֙ אֶת־קׇרְבָּנָ֔ם לַחֲנֻכַּ֖ת הַמִּזְבֵּֽחַ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c7v12">יב</td><td>וַיְהִ֗י הַמַּקְרִ֛יב בַּיּ֥וֹם הָרִאשׁ֖וֹן אֶת־קׇרְבָּנ֑וֹ נַחְשׁ֥וֹן בֶּן־עַמִּינָדָ֖ב לְמַטֵּ֥ה יְהוּדָֽה׃</td><td class="bordered"></td></tr>
<tr><td id="c7v13">יג</td><td>וְקׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v14">יד</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v15">טו</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v16">טז</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v17">יז</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתּוּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קׇרְבַּ֥ן נַחְשׁ֖וֹן בֶּן־עַמִּינָדָֽב׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v18">יח</td><td><span class="mam-doc-target-without-callout">בַּיּוֹם֙ הַשֵּׁנִ֔י</span> הִקְרִ֖יב נְתַנְאֵ֣ל בֶּן־צוּעָ֑ר נְשִׂ֖יא יִשָּׂשכָֽר׃</td><td class="bordered"><span class="mam-doc-lemma">בַּיּוֹם֙ הַשֵּׁנִ֔י</span> <span class="mam-doc-part-0">מכאן ואילך אין ניקוד לרוב בכתי״ל (וכן הוא בעוד כתבי־יד ובחלק מהדפוסים), עד סוף היום השנים עשר (פסוק פ"ג). הטעמים והגעיות מסומנים בכתי״ל.</span></td></tr>
<tr><td id="c7v19">יט</td><td>הִקְרִ֨ב אֶת־קׇרְבָּנ֜וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v20">כ</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v21">כא</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v22">כב</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v23">כג</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ <span class="mam-doc-target-without-callout">עַתֻּדִ֣ים</span> חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קׇרְבַּ֥ן נְתַנְאֵ֖ל בֶּן־צוּעָֽר׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">עַתֻּדִ֣ים</span> <span class="mam-doc-part-0">=שש1 ומסורות-אל וטברניות ורמ״ה</span><ul class="mam-doc-parts">
<li>
ל=עַתּוּדִ֣ים (כתיב מלא וי״ו)</li>
</ul>
</td></tr>
<tr><td id="c7v24">כד</td><td>בַּיּוֹם֙ הַשְּׁלִישִׁ֔י נָשִׂ֖יא לִבְנֵ֣י זְבוּלֻ֑ן אֱלִיאָ֖ב בֶּן־חֵלֹֽן׃</td><td class="bordered"></td></tr>
<tr><td id="c7v25">כה</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v26">כו</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v27">כז</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v28">כח</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v29">כט</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֱלִיאָ֖ב בֶּן־חֵלֹֽן׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v30">ל</td><td>בַּיּוֹם֙ הָרְבִיעִ֔י נָשִׂ֖יא לִבְנֵ֣י רְאוּבֵ֑ן אֱלִיצ֖וּר בֶּן־שְׁדֵיאֽוּר׃</td><td class="bordered"></td></tr>
<tr><td id="c7v31">לא</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v32">לב</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v33">לג</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v34">לד</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v35">לה</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֱלִיצ֖וּר בֶּן־שְׁדֵיאֽוּר׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v36">לו</td><td>בַּיּוֹם֙ הַחֲמִישִׁ֔י נָשִׂ֖יא לִבְנֵ֣י שִׁמְע֑וֹן שְׁלֻֽמִיאֵ֖ל בֶּן־צוּרִֽישַׁדָּֽי׃</td><td class="bordered"></td></tr>
<tr><td id="c7v37">לז</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v38">לח</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v39">לט</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v40">מ</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v41">מא</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קׇרְבַּ֥ן שְׁלֻמִיאֵ֖ל בֶּן־צוּרִֽישַׁדָּֽי׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v42">מב</td><td>בַּיּוֹם֙ הַשִּׁשִּׁ֔י נָשִׂ֖יא לִבְנֵ֣י גָ֑ד אֶלְיָסָ֖ף בֶּן־דְּעוּאֵֽל׃</td><td class="bordered"></td></tr>
<tr><td id="c7v43">מג</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v44">מד</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v45">מה</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v46">מו</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v47">מז</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֶלְיָסָ֖ף בֶּן־דְּעוּאֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v48">מח</td><td>בַּיּוֹם֙ הַשְּׁבִיעִ֔י נָשִׂ֖יא לִבְנֵ֣י אֶפְרָ֑יִם אֱלִֽישָׁמָ֖ע בֶּן־עַמִּיהֽוּד׃</td><td class="bordered"></td></tr>
<tr><td id="c7v49">מט</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v50">נ</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v51">נא</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v52">נב</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v53">נג</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֱלִישָׁמָ֖ע בֶּן־עַמִּיהֽוּד׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v54">נד</td><td>בַּיּוֹם֙ הַשְּׁמִינִ֔י נָשִׂ֖יא לִבְנֵ֣י מְנַשֶּׁ֑ה גַּמְלִיאֵ֖ל בֶּן־<span class="mam-doc-target-without-callout">פְּדָהצֽוּר</span>׃</td><td class="bordered"><span class="mam-doc-lemma">פְּדָהצֽוּר</span> <span class="mam-doc-part-0">=שש1 ומסורת טברנית ובדפוסים וקורן</span><ul class="mam-doc-parts">
<li>
ל=פְּדָה־צֽוּר (שתי תיבות מוקפות)</li>
<li>
ש=פְּדָה צֽוּר? (שתי תיבות וחסר מקף?); מהשוואה (לפסוק א,י ולהלן פסוק נ"ט), נראה שהוא שתי תיבות בכתי״ש, בניגוד לְמה שציין הרב ברויאר בהערתו.</li>
<li>
הערת ברויאר</li>
</ul>
</td></tr>
<tr><td id="c7v55">נה</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v56">נו</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v57">נז</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v58">נח</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v59">נט</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קׇרְבַּ֥ן גַּמְלִיאֵ֖ל בֶּן־<span class="mam-doc-target-without-callout">פְּדָהצֽוּר</span>׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">פְּדָהצֽוּר</span> <span class="mam-doc-part-0">=שש1 ומסורת טברנית ובדפוסים וקורן</span><ul class="mam-doc-parts">
<li>
לש=&lt;פְּדָה צֽוּר&gt; בשתי תיבות (ודאי ולא ספק).</li>
<li>
הערות ברויאר ודותן והמקליד</li>
</ul>
</td></tr>
<tr><td id="c7v60">ס</td><td>בַּיּוֹם֙ הַתְּשִׁיעִ֔י נָשִׂ֖יא לִבְנֵ֣י <span class="mam-doc-target-without-callout">בִנְיָמִ֑ן</span> אֲבִידָ֖ן בֶּן־גִּדְעֹנִֽי׃</td><td class="bordered"><span class="mam-doc-lemma">בִנְיָמִ֑ן</span> <span class="mam-doc-part-0">ל=בִנְיָמ֑͏ִן (האתנח מימין החיריק, אבל לא ביו״ד בִנְיָ֑מִן כפי שהעיר דותן) והמקליד תיקן בלי להעיר.</span></td></tr>
<tr><td id="c7v61">סא</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v62">סב</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v63">סג</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v64">סד</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v65">סה</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֲבִידָ֖ן בֶּן־גִּדְעֹנִֽי׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v66">סו</td><td>בַּיּוֹם֙ הָעֲשִׂירִ֔י נָשִׂ֖יא לִבְנֵ֣י דָ֑ן אֲחִיעֶ֖זֶר בֶּן־עַמִּישַׁדָּֽי׃</td><td class="bordered"></td></tr>
<tr><td id="c7v67">סז</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v68">סח</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v69">סט</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v70">ע</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v71">עא</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֲחִיעֶ֖זֶר בֶּן־עַמִּישַׁדָּֽי׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v72">עב</td><td>בְּיוֹם֙ עַשְׁתֵּ֣י עָשָׂ֣ר י֔וֹם נָשִׂ֖יא לִבְנֵ֣י אָשֵׁ֑ר פַּגְעִיאֵ֖ל <span class="mam-doc-target-without-callout">בֶּן־עׇכְרָֽן</span>׃</td><td class="bordered"><span class="mam-doc-lemma">בֶּן־עׇכְרָֽן</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=בָּן־עׇכְרָֽן ("בן" בקמץ!)</li>
<li>
הערות ברויאר ודותן, והמקליד תיקן בלי להעיר</li>
</ul>
</td></tr>
<tr><td id="c7v73">עג</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v74">עד</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v75">עה</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v76">עו</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v77">עז</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קׇרְבַּ֥ן פַּגְעִיאֵ֖ל בֶּן־עׇכְרָֽן׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v78">עח</td><td>בְּיוֹם֙ שְׁנֵ֣ים עָשָׂ֣ר י֔וֹם נָשִׂ֖יא לִבְנֵ֣י נַפְתָּלִ֑י אֲחִירַ֖ע בֶּן־עֵינָֽן׃</td><td class="bordered"></td></tr>
<tr><td id="c7v79">עט</td><td>קׇרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם&thinsp;<span class="mam-lp-legarmeih">׀</span> מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃</td><td class="bordered"></td></tr>
<tr><td id="c7v80">פ</td><td>כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃</td><td class="bordered"></td></tr>
<tr><td id="c7v81">פא</td><td>פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃</td><td class="bordered"></td></tr>
<tr><td id="c7v82">פב</td><td>שְׂעִיר־עִזִּ֥ים אֶחָ֖ד לְחַטָּֽאת׃</td><td class="bordered"></td></tr>
<tr><td id="c7v83">פג</td><td>וּלְזֶ֣בַח הַשְּׁלָמִים֮ בָּקָ֣ר שְׁנַ֒יִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קׇרְבַּ֥ן אֲחִירַ֖ע בֶּן־עֵינָֽן׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c7v84">פד</td><td>זֹ֣את&thinsp;<span class="mam-lp-legarmeih">׀</span> חֲנֻכַּ֣ת הַמִּזְבֵּ֗חַ בְּיוֹם֙ הִמָּשַׁ֣ח אֹת֔וֹ מֵאֵ֖ת נְשִׂיאֵ֣י יִשְׂרָאֵ֑ל קַעֲרֹ֨ת כֶּ֜סֶף שְׁתֵּ֣ים עֶשְׂרֵ֗ה מִֽזְרְקֵי־כֶ֙סֶף֙ שְׁנֵ֣ים עָשָׂ֔ר כַּפּ֥וֹת זָהָ֖ב שְׁתֵּ֥ים עֶשְׂרֵֽה׃</td><td class="bordered"></td></tr>
<tr><td id="c7v85">פה</td><td>שְׁלֹשִׁ֣ים וּמֵאָ֗ה הַקְּעָרָ֤ה <span class="mam-doc-target-without-callout">הָֽאַחַת֙</span> כֶּ֔סֶף וְשִׁבְעִ֖ים הַמִּזְרָ֣ק הָאֶחָ֑ד כֹּ֚ל כֶּ֣סֶף הַכֵּלִ֔ים אַלְפַּ֥יִם וְאַרְבַּע־מֵא֖וֹת בְּשֶׁ֥קֶל הַקֹּֽדֶשׁ׃</td><td class="bordered"><span class="mam-doc-lemma">הָֽאַחַת֙</span> <span class="mam-doc-part-0">=ל (אבל דותן הסתפק בקריאה, כנראה לגבי ניקודו של האל״ף שמא היא בחטף).</span></td></tr>
<tr><td id="c7v86">פו</td><td>כַּפּ֨וֹת זָהָ֤ב שְׁתֵּים־עֶשְׂרֵה֙ מְלֵאֹ֣ת קְטֹ֔רֶת עֲשָׂרָ֧ה עֲשָׂרָ֛ה הַכַּ֖ף בְּשֶׁ֣קֶל הַקֹּ֑דֶשׁ כׇּל־זְהַ֥ב הַכַּפּ֖וֹת עֶשְׂרִ֥ים וּמֵאָֽה׃</td><td class="bordered"></td></tr>
<tr><td id="c7v87">פז</td><td>כׇּל־הַבָּקָ֨ר לָעֹלָ֜ה שְׁנֵ֧ים עָשָׂ֣ר פָּרִ֗ים אֵילִ֤ם שְׁנֵים־עָשָׂר֙ כְּבָשִׂ֧ים בְּנֵֽי־שָׁנָ֛ה שְׁנֵ֥ים עָשָׂ֖ר וּמִנְחָתָ֑ם וּשְׂעִירֵ֥י עִזִּ֛ים שְׁנֵ֥ים עָשָׂ֖ר לְחַטָּֽאת׃</td><td class="bordered"></td></tr>
<tr><td id="c7v88">פח</td><td>וְכֹ֞ל בְּקַ֣ר&thinsp;<span class="mam-lp-legarmeih">׀</span> זֶ֣בַח הַשְּׁלָמִ֗ים עֶשְׂרִ֣ים וְאַרְבָּעָה֮ פָּרִים֒ אֵילִ֤ם שִׁשִּׁים֙ עַתֻּדִ֣ים שִׁשִּׁ֔ים כְּבָשִׂ֥ים בְּנֵי־שָׁנָ֖ה שִׁשִּׁ֑ים זֹ֚את חֲנֻכַּ֣ת הַמִּזְבֵּ֔חַ אַחֲרֵ֖י הִמָּשַׁ֥ח אֹתֽוֹ׃</td><td class="bordered"></td></tr>
<tr><td id="c7v89">פט</td><td>וּבְבֹ֨א מֹשֶׁ֜ה אֶל־אֹ֣הֶל מוֹעֵד֮ לְדַבֵּ֣ר אִתּוֹ֒ וַיִּשְׁמַ֨ע אֶת־הַקּ֜וֹל מִדַּבֵּ֣ר אֵלָ֗יו מֵעַ֤ל הַכַּפֹּ֙רֶת֙ אֲשֶׁר֙ עַל־אֲרֹ֣ן הָעֵדֻ֔ת מִבֵּ֖ין שְׁנֵ֣י הַכְּרֻבִ֑ים וַיְדַבֵּ֖ר אֵלָֽיו׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c8v1">ח:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c8v2">ב</td><td>דַּבֵּר֙ אֶֽל־אַהֲרֹ֔ן וְאָמַרְתָּ֖ אֵלָ֑יו בְּהַעֲלֹֽתְךָ֙ אֶת־הַנֵּרֹ֔ת אֶל־מוּל֙ פְּנֵ֣י הַמְּנוֹרָ֔ה יָאִ֖ירוּ שִׁבְעַ֥ת הַנֵּרֽוֹת׃</td><td class="bordered"></td></tr>
<tr><td id="c8v3">ג</td><td>וַיַּ֤עַשׂ כֵּן֙ אַהֲרֹ֔ן אֶל־מוּל֙ פְּנֵ֣י הַמְּנוֹרָ֔ה הֶעֱלָ֖ה נֵרֹתֶ֑יהָ כַּֽאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃</td><td class="bordered"></td></tr>
<tr><td id="c8v4">ד</td><td>וְזֶ֨ה מַעֲשֵׂ֤ה הַמְּנֹרָה֙ מִקְשָׁ֣ה זָהָ֔ב עַד־יְרֵכָ֥הּ עַד־פִּרְחָ֖הּ מִקְשָׁ֣ה הִ֑וא כַּמַּרְאֶ֗ה אֲשֶׁ֨ר הֶרְאָ֤ה יְהֹוָה֙ אֶת־מֹשֶׁ֔ה כֵּ֥ן עָשָׂ֖ה אֶת־הַמְּנֹרָֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c8v5">ה</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c8v6">ו</td><td>קַ֚ח אֶת־הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל וְטִהַרְתָּ֖ אֹתָֽם׃</td><td class="bordered"></td></tr>
<tr><td id="c8v7">ז</td><td>וְכֹֽה־תַעֲשֶׂ֤ה לָהֶם֙ לְטַֽהֲרָ֔ם הַזֵּ֥ה עֲלֵיהֶ֖ם מֵ֣י חַטָּ֑את וְהֶעֱבִ֤ירוּ תַ֙עַר֙ עַל־כׇּל־בְּשָׂרָ֔ם וְכִבְּס֥וּ בִגְדֵיהֶ֖ם וְהִטֶּהָֽרוּ׃</td><td class="bordered"></td></tr>
<tr><td id="c8v8">ח</td><td>וְלָֽקְחוּ֙ פַּ֣ר בֶּן־בָּקָ֔ר <span class="mam-doc-target-without-callout">וּמִ֨נְחָת֔וֹ</span> סֹ֖לֶת בְּלוּלָ֣ה בַשָּׁ֑מֶן וּפַר־שֵׁנִ֥י בֶן־בָּקָ֖ר תִּקַּ֥ח לְחַטָּֽאת׃</td><td class="bordered"><span class="mam-doc-lemma">וּמִ֨נְחָת֔וֹ</span> <span class="mam-doc-part-0">=ש1 ובדפוסים</span><ul class="mam-doc-parts">
<li>
ל=וּמִנְחָת֔וֹ (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c8v9">ט</td><td>וְהִקְרַבְתָּ֙ אֶת־הַלְוִיִּ֔ם לִפְנֵ֖י אֹ֣הֶל מוֹעֵ֑ד וְהִ֨קְהַלְתָּ֔ אֶֽת־כׇּל־עֲדַ֖ת בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c8v10">י</td><td>וְהִקְרַבְתָּ֥ אֶת־הַלְוִיִּ֖ם לִפְנֵ֣י יְהֹוָ֑ה וְסָמְכ֧וּ בְנֵי־יִשְׂרָאֵ֛ל אֶת־יְדֵיהֶ֖ם עַל־הַלְוִיִּֽם׃</td><td class="bordered"></td></tr>
<tr><td id="c8v11">יא</td><td>וְהֵנִיף֩ אַהֲרֹ֨ן אֶת־הַלְוִיִּ֤ם תְּנוּפָה֙ לִפְנֵ֣י יְהֹוָ֔ה מֵאֵ֖ת בְּנֵ֣י יִשְׂרָאֵ֑ל וְהָי֕וּ לַעֲבֹ֖ד אֶת־עֲבֹדַ֥ת יְהֹוָֽה׃</td><td class="bordered"></td></tr>
<tr><td id="c8v12">יב</td><td>וְהַלְוִיִּם֙ יִסְמְכ֣וּ אֶת־יְדֵיהֶ֔ם עַ֖ל רֹ֣אשׁ הַפָּרִ֑ים וַ֠עֲשֵׂ֠ה אֶת־הָאֶחָ֨ד חַטָּ֜את וְאֶת־הָאֶחָ֤ד עֹלָה֙ לַֽיהֹוָ֔ה לְכַפֵּ֖ר עַל־הַלְוִיִּֽם׃</td><td class="bordered"></td></tr>
<tr><td id="c8v13">יג</td><td>וְהַֽעֲמַדְתָּ֙ אֶת־הַלְוִיִּ֔ם לִפְנֵ֥י אַהֲרֹ֖ן וְלִפְנֵ֣י בָנָ֑יו וְהֵנַפְתָּ֥ אֹתָ֛ם תְּנוּפָ֖ה לַֽיהֹוָֽה׃</td><td class="bordered"></td></tr>
<tr><td id="c8v14">יד</td><td>וְהִבְדַּלְתָּ֙ אֶת־הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃</td><td class="bordered"></td></tr>
<tr><td id="c8v15">טו</td><td>וְאַֽחֲרֵי־כֵן֙ יָבֹ֣אוּ הַלְוִיִּ֔ם לַעֲבֹ֖ד אֶת־אֹ֣הֶל מוֹעֵ֑ד וְטִֽהַרְתָּ֣ אֹתָ֔ם וְהֵנַפְתָּ֥ אֹתָ֖ם תְּנוּפָֽה׃</td><td class="bordered"></td></tr>
<tr><td id="c8v16">טז</td><td>כִּי֩ נְתֻנִ֨ים נְתֻנִ֥ים הֵ֙מָּה֙ לִ֔י מִתּ֖וֹךְ בְּנֵ֣י יִשְׂרָאֵ֑ל תַּ֩חַת֩ פִּטְרַ֨ת כׇּל־רֶ֜חֶם בְּכ֥וֹר כֹּל֙ מִבְּנֵ֣י יִשְׂרָאֵ֔ל לָקַ֥חְתִּי אֹתָ֖ם לִֽי׃</td><td class="bordered"></td></tr>
<tr><td id="c8v17">יז</td><td>כִּ֣י לִ֤י כׇל־בְּכוֹר֙ בִּבְנֵ֣י יִשְׂרָאֵ֔ל בָּאָדָ֖ם וּבַבְּהֵמָ֑ה בְּי֗וֹם הַכֹּתִ֤י כׇל־בְּכוֹר֙ בְּאֶ֣רֶץ מִצְרַ֔יִם הִקְדַּ֥שְׁתִּי אֹתָ֖ם לִֽי׃</td><td class="bordered"></td></tr>
<tr><td id="c8v18">יח</td><td><span class="mam-doc-target-without-callout">וָאֶקַּ֖ח אֶת־הַלְוִיִּ֑ם</span> תַּ֥חַת כׇּל־בְּכ֖וֹר בִּבְנֵ֥י יִשְׂרָאֵֽל׃</td><td class="bordered"><span class="mam-doc-lemma">וָאֶקַּ֖ח אֶת־הַלְוִיִּ֑ם</span> <span class="mam-doc-part-0">=ש,ש1 ובתיגאן ובכתבי־יד ספרדים ובדפוסים וקורן (טפחא ואתנח), וכך אצל ברויאר ובסימנים.</span><ul class="mam-doc-parts">
<li>
ל,ב=וָאֶקַּח֙ אֶת־הַלְוִיִּ֔ם (בפשטא וזקף קטן) וכן בדותן ובמג״ה; ראו ברויאר (כתר, עמ’ 46) שזוהי המחלוקת היחידה בכל התורה בין שני כתבי־יד לשני כתבי־יד אחרים בתחום של הטעמים.</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c8v19">יט</td><td>וָאֶתְּנָ֨ה אֶת־הַלְוִיִּ֜ם נְתֻנִ֣ים&thinsp;<span class="mam-lp-legarmeih">׀</span> לְאַהֲרֹ֣ן וּלְבָנָ֗יו מִתּוֹךְ֮ בְּנֵ֣י יִשְׂרָאֵל֒ לַעֲבֹ֞ד אֶת־עֲבֹדַ֤ת בְּנֵֽי־יִשְׂרָאֵל֙ בְּאֹ֣הֶל מוֹעֵ֔ד וּלְכַפֵּ֖ר עַל־בְּנֵ֣י יִשְׂרָאֵ֑ל וְלֹ֨א יִהְיֶ֜ה בִּבְנֵ֤י יִשְׂרָאֵל֙ נֶ֔גֶף בְּגֶ֥שֶׁת בְּנֵֽי־יִשְׂרָאֵ֖ל אֶל־הַקֹּֽדֶשׁ׃</td><td class="bordered"></td></tr>
<tr><td id="c8v20">כ</td><td>וַיַּ֨עַשׂ מֹשֶׁ֧ה וְאַהֲרֹ֛ן וְכׇל־עֲדַ֥ת בְּנֵי־יִשְׂרָאֵ֖ל לַלְוִיִּ֑ם כְּ֠כֹ֠ל אֲשֶׁר־צִוָּ֨ה יְהֹוָ֤ה אֶת־מֹשֶׁה֙ לַלְוִיִּ֔ם כֵּן־עָשׂ֥וּ לָהֶ֖ם בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c8v21">כא</td><td>וַיִּֽתְחַטְּא֣וּ הַלְוִיִּ֗ם וַֽיְכַבְּסוּ֙ בִּגְדֵיהֶ֔ם וַיָּ֨נֶף אַהֲרֹ֥ן אֹתָ֛ם תְּנוּפָ֖ה לִפְנֵ֣י יְהֹוָ֑ה וַיְכַפֵּ֧ר עֲלֵיהֶ֛ם אַהֲרֹ֖ן לְטַהֲרָֽם׃</td><td class="bordered"></td></tr>
<tr><td id="c8v22">כב</td><td>וְאַחֲרֵי־כֵ֞ן בָּ֣אוּ הַלְוִיִּ֗ם לַעֲבֹ֤ד אֶת־עֲבֹֽדָתָם֙ בְּאֹ֣הֶל מוֹעֵ֔ד לִפְנֵ֥י אַהֲרֹ֖ן וְלִפְנֵ֣י בָנָ֑יו כַּאֲשֶׁר֩ צִוָּ֨ה יְהֹוָ֤ה אֶת־מֹשֶׁה֙ עַל־הַלְוִיִּ֔ם כֵּ֖ן עָשׂ֥וּ לָהֶֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c8v23">כג</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c8v24">כד</td><td>זֹ֖את אֲשֶׁ֣ר לַלְוִיִּ֑ם מִבֶּן֩ חָמֵ֨שׁ וְעֶשְׂרִ֤ים שָׁנָה֙ וָמַ֔עְלָה יָבוֹא֙ לִצְבֹ֣א צָבָ֔א בַּעֲבֹדַ֖ת אֹ֥הֶל מוֹעֵֽד׃</td><td class="bordered"></td></tr>
<tr><td id="c8v25">כה</td><td>וּמִבֶּן֙ חֲמִשִּׁ֣ים שָׁנָ֔ה יָשׁ֖וּב מִצְּבָ֣א הָעֲבֹדָ֑ה וְלֹ֥א יַעֲבֹ֖ד עֽוֹד׃</td><td class="bordered"></td></tr>
<tr><td id="c8v26">כו</td><td>וְשֵׁרֵ֨ת אֶת־אֶחָ֜יו בְּאֹ֤הֶל מוֹעֵד֙ לִשְׁמֹ֣ר מִשְׁמֶ֔רֶת וַעֲבֹדָ֖ה לֹ֣א יַעֲבֹ֑ד כָּ֛כָה תַּעֲשֶׂ֥ה לַלְוִיִּ֖ם בְּמִשְׁמְרֹתָֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c9v1">ט:</td><td>וַיְדַבֵּ֣ר יְהֹוָ֣ה אֶל־מֹשֶׁ֣ה בְמִדְבַּר־סִ֠ינַ֠י בַּשָּׁנָ֨ה הַשֵּׁנִ֜ית לְצֵאתָ֨ם מֵאֶ֧רֶץ מִצְרַ֛יִם בַּחֹ֥דֶשׁ הָרִאשׁ֖וֹן לֵאמֹֽר׃</td><td class="bordered"></td></tr>
<tr><td id="c9v2">ב</td><td>וְיַעֲשׂ֧וּ בְנֵי־יִשְׂרָאֵ֛ל אֶת־הַפָּ֖סַח בְּמוֹעֲדֽוֹ׃</td><td class="bordered"></td></tr>
<tr><td id="c9v3">ג</td><td>בְּאַרְבָּעָ֣ה עָשָֽׂר־י֠וֹם בַּחֹ֨דֶשׁ הַזֶּ֜ה בֵּ֧ין <span class="mam-doc-target-without-callout">הָֽעַרְבַּ֛יִם</span> תַּעֲשׂ֥וּ אֹת֖וֹ <span class="mam-doc-target-without-callout">בְּמֹעֲד֑וֹ</span> כְּכׇל־חֻקֹּתָ֥יו וּכְכׇל־מִשְׁפָּטָ֖יו תַּעֲשׂ֥וּ אֹתֽוֹ׃</td><td class="bordered"><span class="mam-doc-lemma">הָֽעַרְבַּ֛יִם</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=הָֽעֲרְבַּ֛יִם (עי״ן בחטף!)</li>
<li>
הערות דותן והמקליד וברויאר</li>
</ul>
<br><span class="mam-doc-lemma">בְּמֹעֲד֑וֹ</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=בְּמוֹעֲד֑וֹ (כתיב מלא וי״ו)</li>
</ul>
</td></tr>
<tr><td id="c9v4">ד</td><td>וַיְדַבֵּ֥ר מֹשֶׁ֛ה אֶל־בְּנֵ֥י יִשְׂרָאֵ֖ל לַעֲשֹׂ֥ת הַפָּֽסַח׃</td><td class="bordered"></td></tr>
<tr><td id="c9v5">ה</td><td>וַיַּעֲשׂ֣וּ אֶת־הַפֶּ֡סַח בָּרִאשׁ֡וֹן בְּאַרְבָּעָה֩ עָשָׂ֨ר י֥וֹם לַחֹ֛דֶשׁ בֵּ֥ין הָעַרְבַּ֖יִם בְּמִדְבַּ֣ר סִינָ֑י כְּ֠כֹ֠ל אֲשֶׁ֨ר צִוָּ֤ה יְהֹוָה֙ אֶת־מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c9v6">ו</td><td>וַיְהִ֣י אֲנָשִׁ֗ים אֲשֶׁ֨ר הָי֤וּ טְמֵאִים֙ לְנֶ֣פֶשׁ אָדָ֔ם וְלֹא־יָכְל֥וּ לַעֲשֹׂת־הַפֶּ֖סַח בַּיּ֣וֹם הַה֑וּא וַֽיִּקְרְב֞וּ לִפְנֵ֥י מֹשֶׁ֛ה וְלִפְנֵ֥י אַהֲרֹ֖ן בַּיּ֥וֹם הַהֽוּא׃</td><td class="bordered"></td></tr>
<tr><td id="c9v7">ז</td><td>וַ֠יֹּאמְר֠וּ הָאֲנָשִׁ֤ים הָהֵ֙מָּה֙ אֵלָ֔יו אֲנַ֥חְנוּ טְמֵאִ֖ים לְנֶ֣פֶשׁ אָדָ֑ם לָ֣מָּה נִגָּרַ֗ע לְבִלְתִּ֨י <span class="mam-doc-target-without-callout">הַקְרִ֜יב</span> אֶת־קׇרְבַּ֤ן יְהֹוָה֙ בְּמֹ֣עֲד֔וֹ בְּת֖וֹךְ בְּנֵ֥י יִשְׂרָאֵֽל׃</td><td class="bordered"><span class="mam-doc-lemma">הַקְרִ֜יב</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=הַקְרִ֜ב (כתיב חסר יו״ד)</li>
</ul>
</td></tr>
<tr><td id="c9v8">ח</td><td>וַיֹּ֥אמֶר אֲלֵהֶ֖ם מֹשֶׁ֑ה עִמְד֣וּ וְאֶשְׁמְעָ֔ה <span class="mam-doc-target-without-callout">מַה־יְצַוֶּ֥ה</span> יְהֹוָ֖ה לָכֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">מַה־יְצַוֶּ֥ה</span> <span class="mam-doc-part-0">=ל</span><ul class="mam-doc-parts">
<li>
דפוסים וקורן=מַה־יְּצַוֶּ֥ה (יו״ד דגושה)</li>
</ul>
</td></tr>
<tr><td id="c9v9">ט</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c9v10">י</td><td>דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר אִ֣ישׁ אִ֣ישׁ <span class="mam-doc-target-without-callout">כִּי־יִהְיֶֽה־טָמֵ֣א&thinsp;<span class="mam-lp-paseq">׀</span>&thinsp;לָנֶ֡פֶשׁ</span> אוֹ֩ בְדֶ֨רֶךְ רְחֹקָ֜הׄ לָכֶ֗ם א֚וֹ לְדֹרֹ֣תֵיכֶ֔ם וְעָ֥שָׂה פֶ֖סַח לַיהֹוָֽה׃</td><td class="bordered"><span class="mam-doc-lemma">כִּי־יִהְיֶֽה־טָמֵ֣א&thinsp;<span class="mam-lp-paseq">׀</span>&thinsp;לָנֶ֡פֶשׁ</span> <span class="mam-doc-part-0">=ל ("כי־יהיה" מוקפות ל"טמא")</span><ul class="mam-doc-parts">
<li>
דפוסים וקורן=&lt;כִּי־יִֽהְיֶ֥ה טָמֵ֣א&thinsp;<span class="mam-lp-paseq">׀</span>&thinsp;לָנֶ֡פֶשׁ&gt; ("כי־יהיה" בגעיה ובטעם מרכא)</li>
</ul>
</td></tr>
<tr><td id="c9v11">יא</td><td>בַּחֹ֨דֶשׁ הַשֵּׁנִ֜י בְּאַרְבָּעָ֨ה עָשָׂ֥ר י֛וֹם בֵּ֥ין הָעַרְבַּ֖יִם יַעֲשׂ֣וּ אֹת֑וֹ עַל־מַצּ֥וֹת וּמְרֹרִ֖ים יֹאכְלֻֽהוּ׃</td><td class="bordered"></td></tr>
<tr><td id="c9v12">יב</td><td>לֹֽא־יַשְׁאִ֤ירוּ מִמֶּ֙נּוּ֙ עַד־בֹּ֔קֶר וְעֶ֖צֶם לֹ֣א יִשְׁבְּרוּ־ב֑וֹ כְּכׇל־חֻקַּ֥ת הַפֶּ֖סַח יַעֲשׂ֥וּ אֹתֽוֹ׃</td><td class="bordered"></td></tr>
<tr><td id="c9v13">יג</td><td>וְהָאִישׁ֩ אֲשֶׁר־ה֨וּא טָה֜וֹר וּבְדֶ֣רֶךְ לֹא־הָיָ֗ה וְחָדַל֙ לַעֲשׂ֣וֹת הַפֶּ֔סַח וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּ֑יהָ כִּ֣י&thinsp;<span class="mam-lp-legarmeih">׀</span> קׇרְבַּ֣ן יְהֹוָ֗ה לֹ֤א הִקְרִיב֙ בְּמֹ֣עֲד֔וֹ חֶטְא֥וֹ יִשָּׂ֖א הָאִ֥ישׁ הַהֽוּא׃</td><td class="bordered"></td></tr>
<tr><td id="c9v14">יד</td><td>וְכִֽי־יָג֨וּר אִתְּכֶ֜ם גֵּ֗ר וְעָ֤שָֽׂה פֶ֙סַח֙ לַֽיהֹוָ֔ה כְּחֻקַּ֥ת הַפֶּ֛סַח וּכְמִשְׁפָּט֖וֹ כֵּ֣ן יַעֲשֶׂ֑ה חֻקָּ֤ה אַחַת֙ יִהְיֶ֣ה לָכֶ֔ם וְלַגֵּ֖ר וּלְאֶזְרַ֥ח הָאָֽרֶץ׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c9v15">טו</td><td>וּבְיוֹם֙ הָקִ֣ים אֶת־הַמִּשְׁכָּ֔ן כִּסָּ֤ה הֶֽעָנָן֙ אֶת־הַמִּשְׁכָּ֔ן לְאֹ֖הֶל הָעֵדֻ֑ת וּבָעֶ֜רֶב יִהְיֶ֧ה עַֽל־הַמִּשְׁכָּ֛ן כְּמַרְאֵה־אֵ֖שׁ עַד־בֹּֽקֶר׃</td><td class="bordered"></td></tr>
<tr><td id="c9v16">טז</td><td>כֵּ֚ן יִהְיֶ֣ה תָמִ֔יד הֶעָנָ֖ן יְכַסֶּ֑נּוּ וּמַרְאֵה־אֵ֖שׁ לָֽיְלָה׃</td><td class="bordered"></td></tr>
<tr><td id="c9v17">יז</td><td>וּלְפִ֞י <span class="mam-doc-target-without-callout">הֵעָל֤וֹת</span> הֶֽעָנָן֙ מֵעַ֣ל הָאֹ֔הֶל <span class="mam-doc-target-without-callout">וְאַ֣חֲרֵי כֵ֔ן</span> יִסְע֖וּ בְּנֵ֣י יִשְׂרָאֵ֑ל וּבִמְק֗וֹם אֲשֶׁ֤ר יִשְׁכׇּן־שָׁם֙ הֶֽעָנָ֔ן שָׁ֥ם יַחֲנ֖וּ בְּנֵ֥י יִשְׂרָאֵֽל׃</td><td class="bordered"><span class="mam-doc-lemma">הֵעָל֤וֹת</span> <span class="mam-doc-part-0">=שש1 ומסורת-ל ורמ״ה</span><ul class="mam-doc-parts">
<li>
ל=הֵעָלֹ֤ת (כתיב חסר וי״ו)</li>
</ul>
<br><span class="mam-doc-lemma">וְאַ֣חֲרֵי כֵ֔ן</span> <span class="mam-doc-part-0">=ל שש1 (לגבי כתי״ל לדעתנו ולדעתו של דותן) ובדפוסים</span><ul class="mam-doc-parts">
<li>
אמנם לפי המקליד וברויאר (בספק) ל=וְאַ֣חֲרֵי־כֵ֔ן (מקף בתיבת משרת, וכן במ״ג דפוס ונציה!)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c9v18">יח</td><td>עַל־פִּ֣י יְהֹוָ֗ה יִסְעוּ֙ בְּנֵ֣י יִשְׂרָאֵ֔ל וְעַל־פִּ֥י יְהֹוָ֖ה יַחֲנ֑וּ כׇּל־יְמֵ֗י אֲשֶׁ֨ר יִשְׁכֹּ֧ן הֶעָנָ֛ן עַל־הַמִּשְׁכָּ֖ן יַחֲנֽוּ׃</td><td class="bordered"></td></tr>
<tr><td id="c9v19">יט</td><td>וּבְהַאֲרִ֧יךְ הֶֽעָנָ֛ן עַל־הַמִּשְׁכָּ֖ן יָמִ֣ים רַבִּ֑ים וְשָׁמְר֧וּ בְנֵי־יִשְׂרָאֵ֛ל אֶת־מִשְׁמֶ֥רֶת יְהֹוָ֖ה וְלֹ֥א יִסָּֽעוּ׃</td><td class="bordered"></td></tr>
<tr><td id="c9v20">כ</td><td>וְיֵ֞שׁ אֲשֶׁ֨ר יִהְיֶ֧ה הֶֽעָנָ֛ן יָמִ֥ים מִסְפָּ֖ר עַל־הַמִּשְׁכָּ֑ן עַל־פִּ֤י יְהֹוָה֙ יַחֲנ֔וּ וְעַל־פִּ֥י יְהֹוָ֖ה יִסָּֽעוּ׃</td><td class="bordered"></td></tr>
<tr><td id="c9v21">כא</td><td>וְיֵ֞שׁ <span class="mam-doc-target-without-callout">אֲשֶׁר־יִהְיֶ֤ה</span> הֶֽעָנָן֙ מֵעֶ֣רֶב עַד־בֹּ֔קֶר וְנַעֲלָ֧ה הֶֽעָנָ֛ן בַּבֹּ֖קֶר וְנָסָ֑עוּ א֚וֹ יוֹמָ֣ם וָלַ֔יְלָה וְנַעֲלָ֥ה הֶעָנָ֖ן וְנָסָֽעוּ׃</td><td class="bordered"><span class="mam-doc-lemma">אֲשֶׁר־יִהְיֶ֤ה</span> <span class="mam-doc-part-0">=ל ("אשר" מוקפת)</span><ul class="mam-doc-parts">
<li>
דפוסים וקורן=&lt;אֲשֶׁ֨ר יִהְיֶ֤ה&gt; ("אשר" בטעם קדמא)</li>
</ul>
</td></tr>
<tr><td id="c9v22">כב</td><td>אֽוֹ־יֹמַ֜יִם אוֹ־חֹ֣דֶשׁ אוֹ־יָמִ֗ים בְּהַאֲרִ֨יךְ הֶעָנָ֤ן עַל־הַמִּשְׁכָּן֙ לִשְׁכֹּ֣ן עָלָ֔יו יַחֲנ֥וּ בְנֵֽי־יִשְׂרָאֵ֖ל וְלֹ֣א יִסָּ֑עוּ וּבְהֵעָלֹת֖וֹ יִסָּֽעוּ׃</td><td class="bordered"></td></tr>
<tr><td id="c9v23">כג</td><td>עַל־פִּ֤י יְהֹוָה֙ יַחֲנ֔וּ וְעַל־פִּ֥י יְהֹוָ֖ה יִסָּ֑עוּ אֶת־מִשְׁמֶ֤רֶת יְהֹוָה֙ שָׁמָ֔רוּ עַל־פִּ֥י יְהֹוָ֖ה בְּיַד־מֹשֶֽׁה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c10v1">י:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c10v2">ב</td><td>עֲשֵׂ֣ה לְךָ֗ שְׁתֵּי֙ חֲצֽוֹצְרֹ֣ת כֶּ֔סֶף מִקְשָׁ֖ה תַּעֲשֶׂ֣ה אֹתָ֑ם וְהָי֤וּ לְךָ֙ לְמִקְרָ֣א הָֽעֵדָ֔ה וּלְמַסַּ֖ע אֶת־הַֽמַּחֲנֽוֹת׃</td><td class="bordered"></td></tr>
<tr><td id="c10v3">ג</td><td>וְתָקְע֖וּ בָּהֵ֑ן וְנֽוֹעֲד֤וּ אֵלֶ֙יךָ֙ כׇּל־הָ֣עֵדָ֔ה אֶל־פֶּ֖תַח אֹ֥הֶל מוֹעֵֽד׃</td><td class="bordered"></td></tr>
<tr><td id="c10v4">ד</td><td>וְאִם־בְּאַחַ֖ת יִתְקָ֑עוּ וְנוֹעֲד֤וּ אֵלֶ֙יךָ֙ הַנְּשִׂיאִ֔ים רָאשֵׁ֖י אַלְפֵ֥י יִשְׂרָאֵֽל׃</td><td class="bordered"></td></tr>
<tr><td id="c10v5">ה</td><td>וּתְקַעְתֶּ֖ם תְּרוּעָ֑ה וְנָֽסְעוּ֙ הַֽמַּחֲנ֔וֹת הַחֹנִ֖ים קֵֽדְמָה׃</td><td class="bordered"></td></tr>
<tr><td id="c10v6">ו</td><td>וּתְקַעְתֶּ֤ם תְּרוּעָה֙ שֵׁנִ֔ית וְנָֽסְעוּ֙ הַֽמַּחֲנ֔וֹת הַחֹנִ֖ים תֵּימָ֑נָה תְּרוּעָ֥ה יִתְקְע֖וּ לְמַסְעֵיהֶֽם׃</td><td class="bordered"></td></tr>
<tr><td id="c10v7">ז</td><td>וּבְהַקְהִ֖יל אֶת־הַקָּהָ֑ל תִּתְקְע֖וּ וְלֹ֥א תָרִֽיעוּ׃</td><td class="bordered"></td></tr>
<tr><td id="c10v8">ח</td><td>וּבְנֵ֤י אַהֲרֹן֙ הַכֹּ֣הֲנִ֔ים יִתְקְע֖וּ <span class="mam-doc-target-without-callout">בַּחֲצֹֽצְר֑וֹת</span> וְהָי֥וּ לָכֶ֛ם לְחֻקַּ֥ת עוֹלָ֖ם לְדֹרֹתֵיכֶֽם׃</td><td class="bordered"><span class="mam-doc-lemma">בַּחֲצֹֽצְר֑וֹת</span> <span class="mam-doc-part-0">=ל1,ש (געיה בצד״י); ראו רשימת ברויאר ב"ספיקות שאין להם הכרע", עמ' 287 והערה 8 שם, ובספר טעמי המקרא פרק ח (וכך אצל ברויאר).</span><ul class="mam-doc-parts">
<li>
ל=בַּֽחֲצֹצְר֑וֹת (!) בניגוד להלן בפסוק י' (שם הניקוד בהתאם לכללים).</li>
<li>
ל2,ש1,מג״ה=בַּחֲצֹצְר֑וֹת (אין געיה).</li>
<li>
דפוסים וקורן=בַּֽחֲצֹֽצְר֑וֹת (שתי געיות)</li>
</ul>
</td></tr>
<tr><td id="c10v9">ט</td><td>וְכִֽי־תָבֹ֨אוּ מִלְחָמָ֜ה בְּאַרְצְכֶ֗ם עַל־הַצַּר֙ הַצֹּרֵ֣ר אֶתְכֶ֔ם וַהֲרֵעֹתֶ֖ם <span class="mam-doc-target-without-callout">בַּחֲצֹצְרֹ֑ת</span> <span class="mam-doc-target-without-callout">וְנִזְכַּרְתֶּ֗ם</span> לִפְנֵי֙ יְהֹוָ֣ה אֱלֹֽהֵיכֶ֔ם וְנוֹשַׁעְתֶּ֖ם מֵאֹיְבֵיכֶֽם׃</td><td class="bordered"><span class="mam-doc-lemma">בַּחֲצֹצְרֹ֑ת</span> <span class="mam-doc-part-0">=שש1 ומסורת-ל וטברניות ורמ״ה (כתיב חסר וי״ו וחסר וי״ו)</span><ul class="mam-doc-parts">
<li>
ל=בַּחֲצֹצְר֑וֹת (כתיב חסר וי״ו ומלא וי״ו)</li>
</ul>
<br><span class="mam-doc-lemma">וְנִזְכַּרְתֶּ֗ם</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וֲנִזְכַּרְתֶּ֗ם (נקודות חטף בוי״ו!)</li>
<li>
הערות ברויאר ודותן והמקליד</li>
</ul>
</td></tr>
<tr><td id="c10v10">י</td><td>וּבְי֨וֹם שִׂמְחַתְכֶ֥ם וּֽבְמוֹעֲדֵיכֶם֮ וּבְרָאשֵׁ֣י <span class="mam-doc-target-without-callout">חׇדְשֵׁיכֶם֒</span> וּתְקַעְתֶּ֣ם בַּחֲצֹֽצְרֹ֗ת עַ֚ל עֹלֹ֣תֵיכֶ֔ם וְעַ֖ל זִבְחֵ֣י שַׁלְמֵיכֶ֑ם וְהָי֨וּ לָכֶ֤ם לְזִכָּרוֹן֙ לִפְנֵ֣י אֱלֹֽהֵיכֶ֔ם אֲנִ֖י יְהֹוָ֥ה אֱלֹהֵיכֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">חׇדְשֵׁיכֶם֒</span> <span class="mam-doc-part-0">(מ:הערה) בספרי ספרד ואשכנז חׇדְשֵׁכֶם֒</span><ul class="mam-doc-parts">
<li>
=א(ק)לש1 וספרי תימן</li>
<li>
ש=חָדְשֵׁכֶם֒ וכן הוא בספרי ספרד ואשכנז ע״פ מ״ש</li>
</ul>
</td></tr>
<tr><td id="c10v11">יא</td><td>וַיְהִ֞י בַּשָּׁנָ֧ה הַשֵּׁנִ֛ית בַּחֹ֥דֶשׁ הַשֵּׁנִ֖י בְּעֶשְׂרִ֣ים בַּחֹ֑דֶשׁ נַעֲלָה֙ הֶֽעָנָ֔ן מֵעַ֖ל מִשְׁכַּ֥ן הָעֵדֻֽת׃</td><td class="bordered"></td></tr>
<tr><td id="c10v12">יב</td><td>וַיִּסְע֧וּ בְנֵֽי־יִשְׂרָאֵ֛ל לְמַסְעֵיהֶ֖ם מִמִּדְבַּ֣ר סִינָ֑י וַיִּשְׁכֹּ֥ן הֶעָנָ֖ן בְּמִדְבַּ֥ר פָּארָֽן׃</td><td class="bordered"></td></tr>
<tr><td id="c10v13">יג</td><td>וַיִּסְע֖וּ בָּרִאשֹׁנָ֑ה עַל־פִּ֥י יְהֹוָ֖ה בְּיַד־מֹשֶֽׁה׃</td><td class="bordered"></td></tr>
<tr><td id="c10v14">יד</td><td>וַיִּסַּ֞ע דֶּ֣גֶל מַחֲנֵ֧ה בְנֵֽי־יְהוּדָ֛ה בָּרִאשֹׁנָ֖ה לְצִבְאֹתָ֑ם <span class="mam-doc-target-without-callout">וְעַ֨ל־צְבָא֔וֹ</span> נַחְשׁ֖וֹן בֶּן־עַמִּינָדָֽב׃</td><td class="bordered"><span class="mam-doc-lemma">וְעַ֨ל־צְבָא֔וֹ</span> <span class="mam-doc-part-0">=שיטת-א ובדפוסים</span><ul class="mam-doc-parts">
<li>
ל=וְעַל־צְבָא֔וֹ (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c10v15">טו</td><td>וְעַ֨ל־צְבָ֔א מַטֵּ֖ה בְּנֵ֣י <span class="mam-doc-target-without-callout">יִשָּׂשכָ֑ר</span> נְתַנְאֵ֖ל בֶּן־צוּעָֽר׃</td><td class="bordered"><span class="mam-doc-lemma">יִשָּׂשכָ֑ר</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=יִשָׂשכָ֑ר (חסר דגש)</li>
</ul>
</td></tr>
<tr><td id="c10v16">טז</td><td>וְעַ֨ל־צְבָ֔א מַטֵּ֖ה בְּנֵ֣י זְבוּלֻ֑ן אֱלִיאָ֖ב בֶּן־<span class="mam-doc-target-without-callout">חֵלֹֽן</span>׃</td><td class="bordered"><span class="mam-doc-lemma">חֵלֹֽן</span> <span class="mam-doc-part-0">=שש1 ורמ״ה</span><ul class="mam-doc-parts">
<li>
ל=חֵלֽוֹן (כתיב מלא וי״ו)</li>
</ul>
</td></tr>
<tr><td id="c10v17">יז</td><td>וְהוּרַ֖ד הַמִּשְׁכָּ֑ן וְנָסְע֤וּ בְנֵֽי־גֵרְשׁוֹן֙ וּבְנֵ֣י מְרָרִ֔י נֹשְׂאֵ֖י הַמִּשְׁכָּֽן׃<span class="mam-doc-callout">*</span></td><td class="bordered"><span class="mam-doc-lemma">__</span> <span class="mam-doc-part-0">ל=פרשה סתומה</span></td></tr>
<tr><td id="c10v18">יח</td><td>וְנָסַ֗ע דֶּ֛גֶל מַחֲנֵ֥ה רְאוּבֵ֖ן לְצִבְאֹתָ֑ם <span class="mam-doc-target-without-callout">וְעַ֨ל־צְבָא֔וֹ</span> אֱלִיצ֖וּר בֶּן־שְׁדֵיאֽוּר׃</td><td class="bordered"><span class="mam-doc-lemma">וְעַ֨ל־צְבָא֔וֹ</span> <span class="mam-doc-part-0">=שיטת-א ובדפוסים</span><ul class="mam-doc-parts">
<li>
ל=וְעַל־צְבָא֔וֹ (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c10v19">יט</td><td>וְעַ֨ל־צְבָ֔א מַטֵּ֖ה בְּנֵ֣י שִׁמְע֑וֹן שְׁלֻֽמִיאֵ֖ל בֶּן־<span class="mam-doc-target-without-callout">צוּרִֽישַׁדָּֽי</span>׃</td><td class="bordered"><span class="mam-doc-lemma">צוּרִֽישַׁדָּֽי</span> <span class="mam-doc-part-0">=ש ומסורת טברנית ומ״ש</span><ul class="mam-doc-parts">
<li>
ל=צוּרִֽי שַׁדָּֽי (שתי תיבות)</li>
</ul>
</td></tr>
<tr><td id="c10v20">כ</td><td>וְעַל־צְבָ֖א מַטֵּ֣ה בְנֵי־גָ֑ד אֶלְיָסָ֖ף בֶּן־דְּעוּאֵֽל׃</td><td class="bordered"></td></tr>
<tr><td id="c10v21">כא</td><td>וְנָסְעוּ֙ הַקְּהָתִ֔ים נֹשְׂאֵ֖י הַמִּקְדָּ֑שׁ וְהֵקִ֥ימוּ אֶת־הַמִּשְׁכָּ֖ן עַד־בֹּאָֽם׃<span class="mam-doc-callout">*</span></td><td class="bordered"><span class="mam-doc-lemma">__</span> <span class="mam-doc-part-0">ל=פרשה סתומה</span></td></tr>
<tr><td id="c10v22">כב</td><td>וְנָסַ֗ע דֶּ֛גֶל מַחֲנֵ֥ה בְנֵֽי־אֶפְרַ֖יִם לְצִבְאֹתָ֑ם <span class="mam-doc-target-without-callout">וְעַ֨ל־צְבָא֔וֹ</span> אֱלִישָׁמָ֖ע בֶּן־עַמִּיהֽוּד׃</td><td class="bordered"><span class="mam-doc-lemma">וְעַ֨ל־צְבָא֔וֹ</span> <span class="mam-doc-part-0">=שיטת-א ובדפוסים</span><ul class="mam-doc-parts">
<li>
ל=וְעַל־צְבָא֔וֹ (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c10v23">כג</td><td>וְעַ֨ל־צְבָ֔א מַטֵּ֖ה בְּנֵ֣י מְנַשֶּׁ֑ה גַּמְלִיאֵ֖ל בֶּן־<span class="mam-doc-target-without-callout">פְּדָהצֽוּר</span>׃</td><td class="bordered"><span class="mam-doc-lemma">פְּדָהצֽוּר</span> <span class="mam-doc-part-0">=ש1 ומסורת טברנית ומ״ש</span><ul class="mam-doc-parts">
<li>
ל=פְּדָה־צֽוּר (שתי תיבות מוקפות)</li>
</ul>
</td></tr>
<tr><td id="c10v24">כד</td><td>וְעַ֨ל־צְבָ֔א מַטֵּ֖ה בְּנֵ֣י בִנְיָמִ֑ן אֲבִידָ֖ן בֶּן־גִּדְעוֹנִֽי׃<span class="mam-doc-callout">*</span></td><td class="bordered"><span class="mam-doc-lemma">__</span> <span class="mam-doc-part-0">ל=פרשה סתומה</span></td></tr>
<tr><td id="c10v25">כה</td><td>וְנָסַ֗ע דֶּ֚גֶל מַחֲנֵ֣ה בְנֵי־דָ֔ן מְאַסֵּ֥ף לְכׇל־הַֽמַּחֲנֹ֖ת לְצִבְאֹתָ֑ם <span class="mam-doc-target-without-callout">וְעַ֨ל־צְבָא֔וֹ</span> אֲחִיעֶ֖זֶר בֶּן־עַמִּישַׁדָּֽי׃</td><td class="bordered"><span class="mam-doc-lemma">וְעַ֨ל־צְבָא֔וֹ</span> <span class="mam-doc-part-0">=שיטת-א ובדפוסים</span><ul class="mam-doc-parts">
<li>
ל=וְעַל־צְבָא֔וֹ (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c10v26">כו</td><td><span class="mam-doc-target-without-callout">וְעַ֨ל־צְבָ֔א</span> מַטֵּ֖ה בְּנֵ֣י אָשֵׁ֑ר פַּגְעִיאֵ֖ל בֶּן־עׇכְרָֽן׃</td><td class="bordered"><span class="mam-doc-lemma">וְעַ֨ל־צְבָ֔א</span> <span class="mam-doc-part-0">=שיטת-א ובדפוסים</span><ul class="mam-doc-parts">
<li>
ל=וְעַל־צְבָ֔א (אין מתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c10v27">כז</td><td>וְעַ֨ל־צְבָ֔א מַטֵּ֖ה בְּנֵ֣י נַפְתָּלִ֑י אֲחִירַ֖ע בֶּן־עֵינָֽן׃</td><td class="bordered"></td></tr>
<tr><td id="c10v28">כח</td><td>אֵ֛לֶּה מַסְעֵ֥י בְנֵֽי־יִשְׂרָאֵ֖ל לְצִבְאֹתָ֑ם וַיִּסָּֽעוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c10v29">כט</td><td>וַיֹּ֣אמֶר מֹשֶׁ֗ה לְ֠חֹבָ֠ב בֶּן־רְעוּאֵ֣ל הַמִּדְיָנִי֮ חֹתֵ֣ן מֹשֶׁה֒ נֹסְעִ֣ים&thinsp;<span class="mam-lp-legarmeih">׀</span> אֲנַ֗חְנוּ אֶל־הַמָּקוֹם֙ אֲשֶׁ֣ר אָמַ֣ר יְהֹוָ֔ה אֹת֖וֹ אֶתֵּ֣ן לָכֶ֑ם לְכָ֤ה אִתָּ֙נוּ֙ וְהֵטַ֣בְנוּ לָ֔ךְ כִּֽי־יְהֹוָ֥ה דִּבֶּר־ט֖וֹב עַל־יִשְׂרָאֵֽל׃</td><td class="bordered"></td></tr>
<tr><td id="c10v30">ל</td><td>וַיֹּ֥אמֶר אֵלָ֖יו לֹ֣א אֵלֵ֑ךְ כִּ֧י אִם־אֶל־אַרְצִ֛י וְאֶל־מוֹלַדְתִּ֖י אֵלֵֽךְ׃</td><td class="bordered"></td></tr>
<tr><td id="c10v31">לא</td><td>וַיֹּ֕אמֶר אַל־נָ֖א תַּעֲזֹ֣ב אֹתָ֑נוּ כִּ֣י&thinsp;<span class="mam-lp-legarmeih">׀</span> עַל־כֵּ֣ן יָדַ֗עְתָּ חֲנֹתֵ֙נוּ֙ בַּמִּדְבָּ֔ר וְהָיִ֥יתָ לָּ֖נוּ לְעֵינָֽיִם׃</td><td class="bordered"></td></tr>
<tr><td id="c10v32">לב</td><td>וְהָיָ֖ה כִּי־תֵלֵ֣ךְ עִמָּ֑נוּ וְהָיָ֣ה&thinsp;<span class="mam-lp-legarmeih">׀</span> הַטּ֣וֹב הַה֗וּא אֲשֶׁ֨ר יֵיטִ֧יב יְהֹוָ֛ה עִמָּ֖נוּ וְהֵטַ֥בְנוּ לָֽךְ׃</td><td class="bordered"></td></tr>
<tr><td id="c10v33">לג</td><td>וַיִּסְעוּ֙ מֵהַ֣ר יְהֹוָ֔ה דֶּ֖רֶךְ שְׁלֹ֣שֶׁת יָמִ֑ים וַאֲר֨וֹן בְּרִית־יְהֹוָ֜ה נֹסֵ֣עַ לִפְנֵיהֶ֗ם דֶּ֚רֶךְ שְׁלֹ֣שֶׁת יָמִ֔ים לָת֥וּר לָהֶ֖ם מְנוּחָֽה׃</td><td class="bordered"></td></tr>
<tr><td id="c10v34">לד</td><td>וַעֲנַ֧ן יְהֹוָ֛ה עֲלֵיהֶ֖ם יוֹמָ֑ם בְּנׇסְעָ֖ם מִן־הַֽמַּחֲנֶֽה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c10v35">לה</td><td><span class="mam-spi-invnun">׆</span><span class="mam-doc-callout">*</span>&nbsp;וַיְהִ֛י <span class="mam-doc-target-without-callout">בִּנְסֹ֥עַ</span> הָאָרֹ֖ן וַיֹּ֣אמֶר מֹשֶׁ֑ה קוּמָ֣ה&thinsp;<span class="mam-lp-legarmeih">׀</span> יְהֹוָ֗ה וְיָפֻ֙צוּ֙ אֹֽיְבֶ֔יךָ וְיָנֻ֥סוּ מְשַׂנְאֶ֖יךָ מִפָּנֶֽיךָ׃</td><td class="bordered"><span class="mam-doc-lemma"><span class="mam-spi-invnun">׆</span></span> <span class="mam-doc-part-0">=א(ס) &lt;צורת הנונין הפוכין? "]"; [מקום] עמידתן? א[חת] (הפ") [לפ"=לפניה] וא[חת] אחריה; (כתמונת) [תמונתן] וגודלן? כשאר אותיות הספר; ונו״ן של "בנסע" ושל "מתאננים"? כהלכתן –:&gt;</span><ul class="mam-doc-parts">
<li>
*צורת* הנו״ן ההפוכה: בכתי״ל ובכתי״ש1 יש נקודה מעל הנו״ן ההפוכה, ואילו בכתי״ש אין נקודה וכך היה גם בכתר לפי א(ס). בכתי״ש ובכתר לפי א(ס) יש לה צורה של נו״ן הפוכה ממש, ואילו בכתי״ל ובכתי״ש1 הוא נראה כמו "z" בקירוב. אמנם כאן השתמשנו בתו המיועד לה ביוניקוד, ולכן צורת הנו״ן ההפוכה המוצגת במסך תלויה כמובן בפונט.</li>
<li>
*מקומה* של הנו״ן ההפוכה: בכתר לפי דיווחו של א(ס) ובכל כתבי־היד הקרובים לו הוא לפני תחילת הפרשה ("ויהי בנסע"). בכתי״ל מקומה בסוף השורה הקודמת (לאחר רווח גדול), ואילו בכתי״ש ובכתי"ב ובכתי״ש1 מקומה בתוך הרווח של הפרשה הסתומה בתחילת השורה (כלומר לא ממש בתחילת השורה אלא לאחר רווח קטן ושאר הרווח של הפרשה הסתומה לאחריה), וכך גם במהדורתנו; בדומה לכך מקובל גם בספרי התורה הנפוצים (אמנם ברווח של פרשה סתומה באמצע השורה). במ״ג דפוס ונציה מקומה בתחילת הפרשה בתיבת "בנסע" (!).</li>
</ul>
<br><span class="mam-doc-lemma">בִּנְסֹ֥עַ</span> <span class="mam-doc-part-0">=א(ס)לשש1</span><ul class="mam-doc-parts">
<li>
מ״ג=בִּ׆ְסֹ֥עַ (!) בנו״ן הפוכה.</li>
</ul>
</td></tr>
<tr><td id="c10v36">לו</td><td>וּבְנֻחֹ֖ה יֹאמַ֑ר שׁוּבָ֣ה יְהֹוָ֔ה רִֽבְב֖וֹת אַלְפֵ֥י יִשְׂרָאֵֽל׃&nbsp;<span class="mam-spi-invnun">׆</span><span class="mam-doc-callout">*</span>&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma"><span class="mam-spi-invnun">׆</span></span> <span class="mam-doc-part-0">*מקומה* של הנו״ן ההפוכה מוכרח להיות כאן בגלל שהפרשה הבאה ("ויהי העם כמתאננים") פתוחה אצלנו, וכך כנראה היה גם בכתר. אולם בכתבי־יד אחרים (לשש1) הפרשה הבאה סתומה, ולכן יכלו להעמיד את הנו״ן ההפוכה בסוף השורה ברווח שנשאר לאחר הפרשה (ש1 וכך במהדורתנו), או בראש השורה הבאה בתחילת הרווח של הפרשה הסתומה (ל), או בתוך הרווח בשורה הבאה קרוב לתחילת השורה (ש). בכתי"ב הפרשה הבאה פתוחה לאחר רווח של שורה ריקה, והתיבות "אלפי ישראל" ממלאות כמעט את כל השורה שלפני הרווח, והנו״ן ההפוכה באה שם בתוך השורה הריקה (קרוב יותר לתחילתה).</span><ul class="mam-doc-parts">
<li>
במ״ג דפוס ונציה מקומה של הנו״ן ההפוכה בתחילת הפרשה הבאה בתיבת "כמתאננים" (!).</li>
</ul>
<br><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c11v1">יא:</td><td>וַיְהִ֤י הָעָם֙ <span class="mam-doc-target-without-callout">כְּמִתְאֹ֣נְנִ֔ים</span> רַ֖ע בְּאׇזְנֵ֣י יְהֹוָ֑ה וַיִּשְׁמַ֤ע יְהֹוָה֙ וַיִּ֣חַר אַפּ֔וֹ וַתִּבְעַר־בָּם֙ אֵ֣שׁ יְהֹוָ֔ה וַתֹּ֖אכַל בִּקְצֵ֥ה הַֽמַּחֲנֶֽה׃</td><td class="bordered"><span class="mam-doc-lemma">כְּמִתְאֹ֣נְנִ֔ים</span> <span class="mam-doc-part-0">=א(ס)ל (בשווא) &lt;כמתאנֲנים? לא כן אלא בשוא לבד&gt;</span><ul class="mam-doc-parts">
<li>
מ״ג=כְּמִתְאֹ֣׆ְנִ֔ים (!) בנו״ן הפוכה.</li>
</ul>
</td></tr>
<tr><td id="c11v2">ב</td><td>וַיִּצְעַ֥ק הָעָ֖ם אֶל־מֹשֶׁ֑ה וַיִּתְפַּלֵּ֤ל מֹשֶׁה֙ אֶל־יְהֹוָ֔ה וַתִּשְׁקַ֖ע הָאֵֽשׁ׃</td><td class="bordered"></td></tr>
<tr><td id="c11v3">ג</td><td>וַיִּקְרָ֛א שֵֽׁם־הַמָּק֥וֹם הַה֖וּא תַּבְעֵרָ֑ה כִּֽי־בָעֲרָ֥ה בָ֖ם אֵ֥שׁ יְהֹוָֽה׃</td><td class="bordered"></td></tr>
<tr><td id="c11v4">ד</td><td>וְהָֽאסַפְסֻף֙ אֲשֶׁ֣ר בְּקִרְבּ֔וֹ הִתְאַוּ֖וּ תַּאֲוָ֑ה וַיָּשֻׁ֣בוּ וַיִּבְכּ֗וּ גַּ֚ם בְּנֵ֣י יִשְׂרָאֵ֔ל וַיֹּ֣אמְר֔וּ מִ֥י יַאֲכִלֵ֖נוּ בָּשָֽׂר׃</td><td class="bordered"></td></tr>
<tr><td id="c11v5">ה</td><td>זָכַ֙רְנוּ֙ אֶת־הַדָּגָ֔ה אֲשֶׁר־נֹאכַ֥ל בְּמִצְרַ֖יִם חִנָּ֑ם אֵ֣ת הַקִּשֻּׁאִ֗ים וְאֵת֙ הָֽאֲבַטִּחִ֔ים וְאֶת־הֶחָצִ֥יר וְאֶת־הַבְּצָלִ֖ים וְאֶת־הַשּׁוּמִֽים׃</td><td class="bordered"></td></tr>
<tr><td id="c11v6">ו</td><td>וְעַתָּ֛ה נַפְשֵׁ֥נוּ יְבֵשָׁ֖ה אֵ֣ין כֹּ֑ל בִּלְתִּ֖י אֶל־הַמָּ֥ן עֵינֵֽינוּ׃</td><td class="bordered"></td></tr>
<tr><td id="c11v7">ז</td><td>וְהַמָּ֕ן כִּזְרַע־גַּ֖ד ה֑וּא וְעֵינ֖וֹ כְּעֵ֥ין הַבְּדֹֽלַח׃</td><td class="bordered"></td></tr>
<tr><td id="c11v8">ח</td><td><span class="mam-doc-target-without-callout">שָׁ֩טוּ֩</span> הָעָ֨ם וְלָֽקְט֜וּ וְטָחֲנ֣וּ בָרֵחַ֗יִם א֤וֹ דָכוּ֙ בַּמְּדֹכָ֔ה וּבִשְּׁלוּ֙ בַּפָּר֔וּר וְעָשׂ֥וּ אֹת֖וֹ עֻג֑וֹת וְהָיָ֣ה טַעְמ֔וֹ כְּטַ֖עַם לְשַׁ֥ד הַשָּֽׁמֶן׃</td><td class="bordered"><span class="mam-doc-lemma">שָׁ֩טוּ֩</span> <span class="mam-doc-part-0">=סימון של טעם כפול מלעיל לפי כללי הדקדוק, וכן הכריעו במהדורת קורן ובתיקון קוראים חורב (ובקריאתו של הרב ירמיהו וידר).</span><ul class="mam-doc-parts">
<li>
א(ס)ל=שָׁטוּ֩ (תלישא קטנה בסוף התיבה כרגיל) &lt;ש֩טו֩ מלעיל? על וי״ו ואין בו הכרעה כמ״ש&gt;</li>
<li>
סימנים=שָׁטוּ֩ (מלרע) לפי מנהגי הקריאה של הספרדים והתימנים.</li>
</ul>
</td></tr>
<tr><td id="c11v9">ט</td><td>וּבְרֶ֧דֶת הַטַּ֛ל עַל־הַֽמַּחֲנֶ֖ה לָ֑יְלָה יֵרֵ֥ד הַמָּ֖ן עָלָֽיו׃</td><td class="bordered"></td></tr>
<tr><td id="c11v10">י</td><td>וַיִּשְׁמַ֨ע מֹשֶׁ֜ה אֶת־הָעָ֗ם בֹּכֶה֙ לְמִשְׁפְּחֹתָ֔יו אִ֖ישׁ לְפֶ֣תַח <span class="mam-dqq-unstressed">אׇהֳל֑וֹ</span> וַיִּֽחַר־אַ֤ף יְהֹוָה֙ מְאֹ֔ד וּבְעֵינֵ֥י מֹשֶׁ֖ה רָֽע׃</td><td class="bordered"></td></tr>
<tr><td id="c11v11">יא</td><td>וַיֹּ֨אמֶר מֹשֶׁ֜ה אֶל־יְהֹוָ֗ה לָמָ֤ה הֲרֵעֹ֙תָ֙ לְעַבְדֶּ֔ךָ וְלָ֛מָּה לֹא־מָצָ֥תִי חֵ֖ן בְּעֵינֶ֑יךָ לָשׂ֗וּם אֶת־מַשָּׂ֛א כׇּל־הָעָ֥ם הַזֶּ֖ה עָלָֽי׃</td><td class="bordered"></td></tr>
<tr><td id="c11v12">יב</td><td>הֶאָנֹכִ֣י הָרִ֗יתִי אֵ֚ת כׇּל־הָעָ֣ם הַזֶּ֔ה אִם־אָנֹכִ֖י יְלִדְתִּ֑יהוּ כִּֽי־תֹאמַ֨ר אֵלַ֜י שָׂאֵ֣הוּ בְחֵיקֶ֗ךָ כַּאֲשֶׁ֨ר יִשָּׂ֤א הָאֹמֵן֙ אֶת־הַיֹּנֵ֔ק עַ֚ל הָֽאֲדָמָ֔ה אֲשֶׁ֥ר נִשְׁבַּ֖עְתָּ לַאֲבֹתָֽיו׃</td><td class="bordered"></td></tr>
<tr><td id="c11v13">יג</td><td>מֵאַ֤יִן לִי֙ בָּשָׂ֔ר לָתֵ֖ת לְכׇל־הָעָ֣ם הַזֶּ֑ה כִּֽי־יִבְכּ֤וּ עָלַי֙ לֵאמֹ֔ר תְּנָה־לָּ֥נוּ בָשָׂ֖ר וְנֹאכֵֽלָה׃</td><td class="bordered"></td></tr>
<tr><td id="c11v14">יד</td><td>לֹֽא־אוּכַ֤ל אָנֹכִי֙ לְבַדִּ֔י לָשֵׂ֖את אֶת־כׇּל־הָעָ֣ם הַזֶּ֑ה כִּ֥י כָבֵ֖ד מִמֶּֽנִּי׃</td><td class="bordered"></td></tr>
<tr><td id="c11v15">טו</td><td>וְאִם־כָּ֣כָה&thinsp;<span class="mam-lp-legarmeih">׀</span> אַתְּ־עֹ֣שֶׂה לִּ֗י הׇרְגֵ֤נִי נָא֙ הָרֹ֔ג אִם־מָצָ֥אתִי חֵ֖ן בְּעֵינֶ֑יךָ וְאַל־אֶרְאֶ֖ה בְּרָעָתִֽי׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c11v16">טז</td><td>וַיֹּ֨אמֶר יְהֹוָ֜ה אֶל־מֹשֶׁ֗ה אֶסְפָה־לִּ֞י שִׁבְעִ֣ים אִישׁ֮ מִזִּקְנֵ֣י יִשְׂרָאֵל֒ אֲשֶׁ֣ר יָדַ֔עְתָּ כִּי־הֵ֛ם זִקְנֵ֥י הָעָ֖ם וְשֹׁטְרָ֑יו וְלָקַחְתָּ֤ אֹתָם֙ אֶל־אֹ֣הֶל מוֹעֵ֔ד וְהִֽתְיַצְּב֥וּ שָׁ֖ם עִמָּֽךְ׃</td><td class="bordered"></td></tr>
<tr><td id="c11v17">יז</td><td>וְיָרַדְתִּ֗י וְדִבַּרְתִּ֣י עִמְּךָ֮ שָׁם֒ וְאָצַלְתִּ֗י מִן־הָר֛וּחַ אֲשֶׁ֥ר עָלֶ֖יךָ וְשַׂמְתִּ֣י עֲלֵיהֶ֑ם וְנָשְׂא֤וּ אִתְּךָ֙ בְּמַשָּׂ֣א הָעָ֔ם וְלֹא־תִשָּׂ֥א אַתָּ֖ה לְבַדֶּֽךָ׃</td><td class="bordered"></td></tr>
<tr><td id="c11v18">יח</td><td><span class="mam-doc-target-without-callout">וְאֶל־הָעָ֨ם תֹּאמַ֜ר</span> הִתְקַדְּשׁ֣וּ לְמָחָר֮ וַאֲכַלְתֶּ֣ם בָּשָׂר֒ כִּ֡י בְּכִיתֶם֩ בְּאׇזְנֵ֨י יְהֹוָ֜ה לֵאמֹ֗ר מִ֤י יַאֲכִלֵ֙נוּ֙ בָּשָׂ֔ר כִּי־ט֥וֹב לָ֖נוּ בְּמִצְרָ֑יִם וְנָתַ֨ן <span class="mam-doc-target-without-callout">יְהֹוָ֥ה לָכֶ֛ם</span> בָּשָׂ֖ר וַאֲכַלְתֶּֽם׃</td><td class="bordered"><span class="mam-doc-lemma">וְאֶל־הָעָ֨ם תֹּאמַ֜ר</span> <span class="mam-doc-part-0">=א(ס)ל (בקדמא ואזלא) &lt;רביעי? לא כן אלא בקדמא ואזלא&gt;</span><ul class="mam-doc-parts">
<li>
דפוסים וקורן=וְאֶל־הָעָ֣ם תֹּאמַ֗ר (מונח רביעי)</li>
</ul>
<br><span class="mam-doc-lemma">יְהֹוָ֥ה לָכֶ֛ם</span> <span class="mam-doc-part-0">=לשש1</span><ul class="mam-doc-parts">
<li>
ברויאר רשם ספק לגבי טעם המרכא בכתי״ל (שמא הוא דרגא?), אבל הוא נראה היטב תחת הה״א (וכן דעתו של דותן).</li>
</ul>
</td></tr>
<tr><td id="c11v19">יט</td><td>לֹ֣א י֥וֹם אֶחָ֛ד תֹּאכְל֖וּן וְלֹ֣א יוֹמָ֑יִם וְלֹ֣א&thinsp;<span class="mam-lp-legarmeih">׀</span> חֲמִשָּׁ֣ה יָמִ֗ים וְלֹא֙ עֲשָׂרָ֣ה יָמִ֔ים וְלֹ֖א עֶשְׂרִ֥ים יֽוֹם׃</td><td class="bordered"></td></tr>
<tr><td id="c11v20">כ</td><td>עַ֣ד&thinsp;<span class="mam-lp-legarmeih">׀</span> חֹ֣דֶשׁ יָמִ֗ים עַ֤ד אֲשֶׁר־יֵצֵא֙ מֵֽאַפְּכֶ֔ם וְהָיָ֥ה לָכֶ֖ם לְזָרָ֑א יַ֗עַן כִּֽי־מְאַסְתֶּ֤ם אֶת־יְהֹוָה֙ אֲשֶׁ֣ר בְּקִרְבְּכֶ֔ם וַתִּבְכּ֤וּ לְפָנָיו֙ לֵאמֹ֔ר לָ֥מָּה זֶּ֖ה יָצָ֥אנוּ מִמִּצְרָֽיִם׃</td><td class="bordered"></td></tr>
<tr><td id="c11v21">כא</td><td>וַיֹּ֘אמֶר֮ מֹשֶׁה֒ שֵׁשׁ־מֵא֥וֹת אֶ֙לֶף֙ רַגְלִ֔י הָעָ֕ם אֲשֶׁ֥ר אָנֹכִ֖י בְּקִרְבּ֑וֹ וְאַתָּ֣ה אָמַ֗רְתָּ בָּשָׂר֙ אֶתֵּ֣ן לָהֶ֔ם וְאָכְל֖וּ חֹ֥דֶשׁ יָמִֽים׃</td><td class="bordered"></td></tr>
<tr><td id="c11v22">כב</td><td>הֲצֹ֧אן וּבָקָ֛ר יִשָּׁחֵ֥ט לָהֶ֖ם וּמָצָ֣א לָהֶ֑ם אִ֣ם אֶֽת־כׇּל־דְּגֵ֥י הַיָּ֛ם יֵאָסֵ֥ף לָהֶ֖ם וּמָצָ֥א לָהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c11v23">כג</td><td>וַיֹּ֤אמֶר יְהֹוָה֙ אֶל־מֹשֶׁ֔ה הֲיַ֥ד יְהֹוָ֖ה תִּקְצָ֑ר עַתָּ֥ה תִרְאֶ֛ה הֲיִקְרְךָ֥ דְבָרִ֖י אִם־לֹֽא׃</td><td class="bordered"></td></tr>
<tr><td id="c11v24">כד</td><td><span class="mam-doc-target-without-callout">וַיֵּצֵ֣א מֹשֶׁ֔ה</span> וַיְדַבֵּר֙ אֶל־הָעָ֔ם אֵ֖ת דִּבְרֵ֣י יְהֹוָ֑ה וַיֶּאֱסֹ֞ף שִׁבְעִ֥ים אִישׁ֙ מִזִּקְנֵ֣י הָעָ֔ם וַֽיַּעֲמֵ֥ד אֹתָ֖ם סְבִיבֹ֥ת הָאֹֽהֶל׃</td><td class="bordered"><span class="mam-doc-lemma">וַיֵּצֵ֣א מֹשֶׁ֔ה</span> <span class="mam-doc-part-0">=לשש1 (בשתי נקודות של זקף קטן)</span><ul class="mam-doc-parts">
<li>
דפוסים וקורן=&lt;וַיֵּצֵ֣א מֹשֶׁ֗ה&gt; (מונח ונקודה אחת של רביע); ולפי המקליד גם ל=מֹשֶׁ֗ה (בנקודה אחת של רביע) ואף ברויאר ציין בזה ספק. אבל שתי נקודות הזקף נראות היטב בכתי״ל, וכן דעתו של דותן.</li>
<li>
דותן, ברויאר, סימנים, מכון ממרא</li>
</ul>
</td></tr>
<tr><td id="c11v25">כה</td><td>וַיֵּ֨רֶד יְהֹוָ֥ה&thinsp;<span class="mam-lp-paseq">׀</span>&thinsp;בֶּעָנָן֮ וַיְדַבֵּ֣ר אֵלָיו֒ וַיָּ֗אצֶל מִן־הָר֙וּחַ֙ אֲשֶׁ֣ר עָלָ֔יו וַיִּתֵּ֕ן עַל־שִׁבְעִ֥ים אִ֖ישׁ הַזְּקֵנִ֑ים וַיְהִ֗י כְּנ֤וֹחַ עֲלֵיהֶם֙ הָר֔וּחַ וַיִּֽתְנַבְּא֖וּ וְלֹ֥א יָסָֽפוּ׃</td><td class="bordered"></td></tr>
<tr><td id="c11v26">כו</td><td><span class="mam-doc-target-without-callout">וַיִּשָּׁאֲר֣וּ</span> שְׁנֵֽי־אֲנָשִׁ֣ים&thinsp;<span class="mam-lp-paseq">׀</span>&thinsp;בַּֽמַּחֲנֶ֡ה שֵׁ֣ם הָאֶחָ֣ד&thinsp;<span class="mam-lp-paseq">׀</span>&thinsp;אֶלְדָּ֡ד וְשֵׁם֩ הַשֵּׁנִ֨י מֵידָ֜ד וַתָּ֧נַח <span class="mam-doc-target-without-callout">עֲלֵהֶ֣ם</span> הָר֗וּחַ וְהֵ֙מָּה֙ בַּכְּתֻבִ֔ים וְלֹ֥א יָצְא֖וּ הָאֹ֑הֱלָה וַיִּֽתְנַבְּא֖וּ בַּֽמַּחֲנֶֽה׃</td><td class="bordered"><span class="mam-doc-lemma">וַיִּשָּׁאֲר֣וּ</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וַיִשָּׁאֲר֣וּ (חסר דגש)</li>
<li>
הערות ברויאר ודותן</li>
<li>
קורן, דותן, ברויאר, סימנים, מכון ממרא</li>
</ul>
<br><span class="mam-doc-lemma">עֲלֵהֶ֣ם</span> <span class="mam-doc-part-0">=שש1 ומסורת-ל וטברניות ומ״ש</span><ul class="mam-doc-parts">
<li>
ל=עֲלֵיהֶ֣ם (כתיב מלא יו״ד)</li>
</ul>
</td></tr>
<tr><td id="c11v27">כז</td><td>וַיָּ֣רׇץ הַנַּ֔עַר וַיַּגֵּ֥ד לְמֹשֶׁ֖ה וַיֹּאמַ֑ר אֶלְדָּ֣ד וּמֵידָ֔ד מִֽתְנַבְּאִ֖ים בַּֽמַּחֲנֶֽה׃</td><td class="bordered"></td></tr>
<tr><td id="c11v28">כח</td><td>וַיַּ֜עַן יְהוֹשֻׁ֣עַ בִּן־נ֗וּן מְשָׁרֵ֥ת מֹשֶׁ֛ה מִבְּחֻרָ֖יו וַיֹּאמַ֑ר אֲדֹנִ֥י מֹשֶׁ֖ה כְּלָאֵֽם׃</td><td class="bordered"></td></tr>
<tr><td id="c11v29">כט</td><td>וַיֹּ֤אמֶר לוֹ֙ מֹשֶׁ֔ה הַֽמְקַנֵּ֥א אַתָּ֖ה לִ֑י וּמִ֨י יִתֵּ֜ן כׇּל־עַ֤ם יְהֹוָה֙ נְבִיאִ֔ים כִּי־יִתֵּ֧ן יְהֹוָ֛ה אֶת־רוּח֖וֹ עֲלֵיהֶֽם׃</td><td class="bordered"></td></tr>
<tr><td id="c11v30">ל</td><td>וַיֵּאָסֵ֥ף מֹשֶׁ֖ה אֶל־הַֽמַּחֲנֶ֑ה ה֖וּא וְזִקְנֵ֥י יִשְׂרָאֵֽל׃</td><td class="bordered"></td></tr>
<tr><td id="c11v31">לא</td><td>וְר֜וּחַ נָסַ֣ע&thinsp;<span class="mam-lp-legarmeih">׀</span> מֵאֵ֣ת יְהֹוָ֗ה וַיָּ֣גׇז שַׂלְוִים֮ מִן־הַיָּם֒ וַיִּטֹּ֨שׁ עַל־הַֽמַּחֲנֶ֜ה כְּדֶ֧רֶךְ י֣וֹם כֹּ֗ה וּכְדֶ֤רֶךְ יוֹם֙ כֹּ֔ה סְבִיב֖וֹת הַֽמַּחֲנֶ֑ה וּכְאַמָּתַ֖יִם עַל־פְּנֵ֥י הָאָֽרֶץ׃</td><td class="bordered"></td></tr>
<tr><td id="c11v32">לב</td><td>וַיָּ֣קׇם הָעָ֡ם כׇּל־הַיּוֹם֩ הַה֨וּא וְכׇל־הַלַּ֜יְלָה וְכֹ֣ל&thinsp;<span class="mam-lp-legarmeih">׀</span> י֣וֹם <span class="mam-dqq-unstressed">הַֽמׇּחֳרָ֗ת</span> <span class="mam-doc-target-without-callout">וַיַּֽאַסְפוּ֙</span> אֶת־הַשְּׂלָ֔ו הַמַּמְעִ֕יט אָסַ֖ף עֲשָׂרָ֣ה חֳמָרִ֑ים וַיִּשְׁטְח֤וּ לָהֶם֙ שָׁט֔וֹחַ סְבִיב֖וֹת הַֽמַּחֲנֶֽה׃</td><td class="bordered"><span class="mam-doc-lemma">וַיַּֽאַסְפוּ֙</span> <span class="mam-doc-part-0">=ל</span><ul class="mam-doc-parts">
<li>
ברויאר ציין ספק אם יש כאן וַיַּאֲסְפוּ֙ (אל"פ בנקודות חטף), אבל דותן והמקליד הבינו את הסימן בתור געיה מטושטשת באמצע, ומעיון בכתי״ל נראה שהצדק איתם.</li>
</ul>
</td></tr>
<tr><td id="c11v33">לג</td><td>הַבָּשָׂ֗ר עוֹדֶ֙נּוּ֙ בֵּ֣ין שִׁנֵּיהֶ֔ם טֶ֖רֶם יִכָּרֵ֑ת וְאַ֤ף יְהֹוָה֙ חָרָ֣ה בָעָ֔ם וַיַּ֤ךְ יְהֹוָה֙ בָּעָ֔ם מַכָּ֖ה רַבָּ֥ה מְאֹֽד׃</td><td class="bordered"></td></tr>
<tr><td id="c11v34">לד</td><td>וַיִּקְרָ֛א אֶת־שֵֽׁם־הַמָּק֥וֹם הַה֖וּא קִבְר֣וֹת הַֽתַּאֲוָ֑ה כִּי־שָׁם֙ קָֽבְר֔וּ אֶת־הָעָ֖ם הַמִּתְאַוִּֽים׃</td><td class="bordered"></td></tr>
<tr><td id="c11v35">לה</td><td>מִקִּבְר֧וֹת הַֽתַּאֲוָ֛ה נָסְע֥וּ הָעָ֖ם חֲצֵר֑וֹת וַיִּהְי֖וּ בַּחֲצֵרֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c12v1">יב:</td><td>וַתְּדַבֵּ֨ר מִרְיָ֤ם וְאַהֲרֹן֙ בְּמֹשֶׁ֔ה עַל־אֹד֛וֹת הָאִשָּׁ֥ה הַכֻּשִׁ֖ית אֲשֶׁ֣ר לָקָ֑ח כִּֽי־אִשָּׁ֥ה כֻשִׁ֖ית לָקָֽח׃</td><td class="bordered"></td></tr>
<tr><td id="c12v2">ב</td><td>וַיֹּאמְר֗וּ הֲרַ֤ק אַךְ־בְּמֹשֶׁה֙ דִּבֶּ֣ר יְהֹוָ֔ה הֲלֹ֖א גַּם־בָּ֣נוּ דִבֵּ֑ר וַיִּשְׁמַ֖ע יְהֹוָֽה׃</td><td class="bordered"></td></tr>
<tr><td id="c12v3">ג</td><td>וְהָאִ֥ישׁ מֹשֶׁ֖ה <span class="mam-doc-target-without-callout"><span class="mam-kq-trivial">עָנָ֣ו</span></span> מְאֹ֑ד מִכֹּל֙ הָֽאָדָ֔ם אֲשֶׁ֖ר עַל־פְּנֵ֥י הָאֲדָמָֽה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">עָנָ֣ו</span> <span class="mam-doc-part-0">ל-קרי=עָנָ֣יו</span></td></tr>
<tr><td id="c12v4">ד</td><td>וַיֹּ֨אמֶר יְהֹוָ֜ה פִּתְאֹ֗ם אֶל־מֹשֶׁ֤ה וְאֶֽל־אַהֲרֹן֙ וְאֶל־מִרְיָ֔ם צְא֥וּ שְׁלׇשְׁתְּכֶ֖ם אֶל־אֹ֣הֶל מוֹעֵ֑ד וַיֵּצְא֖וּ שְׁלׇשְׁתָּֽם׃</td><td class="bordered"></td></tr>
<tr><td id="c12v5">ה</td><td>וַיֵּ֤רֶד יְהֹוָה֙ בְּעַמּ֣וּד עָנָ֔ן וַֽיַּעֲמֹ֖ד פֶּ֣תַח הָאֹ֑הֶל וַיִּקְרָא֙ אַהֲרֹ֣ן וּמִרְיָ֔ם וַיֵּצְא֖וּ שְׁנֵיהֶֽם׃</td><td class="bordered"></td></tr>
<tr><td id="c12v6">ו</td><td>וַיֹּ֖אמֶר שִׁמְעוּ־נָ֣א דְבָרָ֑י אִם־יִֽהְיֶה֙ נְבִ֣יאֲכֶ֔ם יְהֹוָ֗ה בַּמַּרְאָה֙ אֵלָ֣יו אֶתְוַדָּ֔ע בַּחֲל֖וֹם אֲדַבֶּר־בּֽוֹ׃</td><td class="bordered"></td></tr>
<tr><td id="c12v7">ז</td><td>לֹא־כֵ֖ן עַבְדִּ֣י מֹשֶׁ֑ה בְּכׇל־בֵּיתִ֖י נֶאֱמָ֥ן הֽוּא׃</td><td class="bordered"></td></tr>
<tr><td id="c12v8">ח</td><td>פֶּ֣ה אֶל־פֶּ֞ה אֲדַבֶּר־בּ֗וֹ וּמַרְאֶה֙ וְלֹ֣א בְחִידֹ֔ת וּתְמֻנַ֥ת יְהֹוָ֖ה יַבִּ֑יט וּמַדּ֙וּעַ֙ לֹ֣א יְרֵאתֶ֔ם לְדַבֵּ֖ר בְּעַבְדִּ֥י בְמֹשֶֽׁה׃</td><td class="bordered"></td></tr>
<tr><td id="c12v9">ט</td><td><span class="mam-doc-target-without-callout">וַיִּֽחַר־אַ֧ף</span> יְהֹוָ֛ה בָּ֖ם וַיֵּלַֽךְ׃</td><td class="bordered"><span class="mam-doc-lemma">וַיִּֽחַר־אַ֧ף</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וַיִּֽחַרְאַ֧ף (במקום מקף חוברו שתי התיבות ללא רווח ביניהן ואף נכתב שווא ברי״ש!)</li>
<li>
הערות ברויאר ודותן</li>
</ul>
</td></tr>
<tr><td id="c12v10">י</td><td>וְהֶעָנָ֗ן סָ֚ר מֵעַ֣ל הָאֹ֔הֶל וְהִנֵּ֥ה מִרְיָ֖ם מְצֹרַ֣עַת כַּשָּׁ֑לֶג וַיִּ֧פֶן אַהֲרֹ֛ן אֶל־מִרְיָ֖ם וְהִנֵּ֥ה מְצֹרָֽעַת׃</td><td class="bordered"></td></tr>
<tr><td id="c12v11">יא</td><td>וַיֹּ֥אמֶר אַהֲרֹ֖ן אֶל־מֹשֶׁ֑ה בִּ֣י אֲדֹנִ֔י אַל־נָ֨א תָשֵׁ֤ת עָלֵ֙ינוּ֙ חַטָּ֔את אֲשֶׁ֥ר נוֹאַ֖לְנוּ וַאֲשֶׁ֥ר חָטָֽאנוּ׃</td><td class="bordered"></td></tr>
<tr><td id="c12v12">יב</td><td>אַל־נָ֥א תְהִ֖י כַּמֵּ֑ת אֲשֶׁ֤ר בְּצֵאתוֹ֙ מֵרֶ֣חֶם אִמּ֔וֹ וַיֵּאָכֵ֖ל חֲצִ֥י בְשָׂרֽוֹ׃</td><td class="bordered"></td></tr>
<tr><td id="c12v13">יג</td><td>וַיִּצְעַ֣ק מֹשֶׁ֔ה אֶל־יְהֹוָ֖ה לֵאמֹ֑ר אֵ֕ל נָ֛א רְפָ֥א נָ֖א לָֽהּ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c12v14">יד</td><td>וַיֹּ֨אמֶר יְהֹוָ֜ה אֶל־מֹשֶׁ֗ה וְאָבִ֙יהָ֙ יָרֹ֤ק יָרַק֙ בְּפָנֶ֔יהָ הֲלֹ֥א תִכָּלֵ֖ם שִׁבְעַ֣ת יָמִ֑ים תִּסָּגֵ֞ר שִׁבְעַ֤ת יָמִים֙ מִח֣וּץ לַֽמַּחֲנֶ֔ה וְאַחַ֖ר תֵּאָסֵֽף׃</td><td class="bordered"></td></tr>
<tr><td id="c12v15">טו</td><td>וַתִּסָּגֵ֥ר מִרְיָ֛ם מִח֥וּץ לַֽמַּחֲנֶ֖ה שִׁבְעַ֣ת יָמִ֑ים וְהָעָם֙ לֹ֣א נָסַ֔ע <span class="mam-doc-target-without-callout">עַד־הֵאָסֵ֖ף</span> מִרְיָֽם׃</td><td class="bordered"><span class="mam-doc-lemma">עַד־הֵאָסֵ֖ף</span> <span class="mam-doc-part-0">=א(ס)ל  ("עד" מוקפת) &lt;ע֥ד האס֖ף? לא כן אלא במקף&gt;</span><ul class="mam-doc-parts">
<li>
דפוסים וקורן=&lt;עַ֥ד הֵֽאָסֵ֖ף&gt; (מרכא וטפחא)</li>
</ul>
</td></tr>
<tr><td id="c12v16">טז</td><td>וְאַחַ֛ר נָסְע֥וּ הָעָ֖ם מֵחֲצֵר֑וֹת וַֽיַּחֲנ֖וּ בְּמִדְבַּ֥ר פָּארָֽן׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c13v1">יג:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c13v2">ב</td><td>שְׁלַח־לְךָ֣ אֲנָשִׁ֗ים וְיָתֻ֙רוּ֙ אֶת־אֶ֣רֶץ כְּנַ֔עַן אֲשֶׁר־אֲנִ֥י נֹתֵ֖ן לִבְנֵ֣י יִשְׂרָאֵ֑ל אִ֣ישׁ אֶחָד֩ אִ֨ישׁ אֶחָ֜ד לְמַטֵּ֤ה אֲבֹתָיו֙ תִּשְׁלָ֔חוּ כֹּ֖ל נָשִׂ֥יא בָהֶֽם׃</td><td class="bordered"></td></tr>
<tr><td id="c13v3">ג</td><td>וַיִּשְׁלַ֨ח אֹתָ֥ם מֹשֶׁ֛ה מִמִּדְבַּ֥ר פָּארָ֖ן עַל־פִּ֣י יְהֹוָ֑ה כֻּלָּ֣ם אֲנָשִׁ֔ים רָאשֵׁ֥י בְנֵֽי־יִשְׂרָאֵ֖ל הֵֽמָּה׃</td><td class="bordered"></td></tr>
<tr><td id="c13v4">ד</td><td>וְאֵ֖לֶּה שְׁמוֹתָ֑ם לְמַטֵּ֣ה רְאוּבֵ֔ן שַׁמּ֖וּעַ בֶּן־זַכּֽוּר׃</td><td class="bordered"></td></tr>
<tr><td id="c13v5">ה</td><td>לְמַטֵּ֣ה שִׁמְע֔וֹן שָׁפָ֖ט בֶּן־חוֹרִֽי׃</td><td class="bordered"></td></tr>
<tr><td id="c13v6">ו</td><td>לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃</td><td class="bordered"></td></tr>
<tr><td id="c13v7">ז</td><td>לְמַטֵּ֣ה יִשָּׂשכָ֔ר יִגְאָ֖ל בֶּן־יוֹסֵֽף׃</td><td class="bordered"></td></tr>
<tr><td id="c13v8">ח</td><td>לְמַטֵּ֥ה אֶפְרָ֖יִם הוֹשֵׁ֥עַ בִּן־נֽוּן׃</td><td class="bordered"></td></tr>
<tr><td id="c13v9">ט</td><td>לְמַטֵּ֣ה בִנְיָמִ֔ן פַּלְטִ֖י בֶּן־רָפֽוּא׃</td><td class="bordered"></td></tr>
<tr><td id="c13v10">י</td><td>לְמַטֵּ֣ה זְבוּלֻ֔ן גַּדִּיאֵ֖ל בֶּן־סוֹדִֽי׃</td><td class="bordered"></td></tr>
<tr><td id="c13v11">יא</td><td>לְמַטֵּ֥ה יוֹסֵ֖ף לְמַטֵּ֣ה מְנַשֶּׁ֑ה גַּדִּ֖י בֶּן־סוּסִֽי׃</td><td class="bordered"></td></tr>
<tr><td id="c13v12">יב</td><td>לְמַטֵּ֣ה דָ֔ן עַמִּיאֵ֖ל בֶּן־גְּמַלִּֽי׃</td><td class="bordered"></td></tr>
<tr><td id="c13v13">יג</td><td>לְמַטֵּ֣ה אָשֵׁ֔ר סְת֖וּר בֶּן־מִיכָאֵֽל׃</td><td class="bordered"></td></tr>
<tr><td id="c13v14">יד</td><td>לְמַטֵּ֣ה נַפְתָּלִ֔י נַחְבִּ֖י בֶּן־וׇפְסִֽי׃</td><td class="bordered"></td></tr>
<tr><td id="c13v15">טו</td><td>לְמַטֵּ֣ה גָ֔ד גְּאוּאֵ֖ל בֶּן־מָכִֽי׃</td><td class="bordered"></td></tr>
<tr><td id="c13v16">טז</td><td>אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־שָׁלַ֥ח מֹשֶׁ֖ה לָת֣וּר אֶת־הָאָ֑רֶץ וַיִּקְרָ֥א מֹשֶׁ֛ה לְהוֹשֵׁ֥עַ בִּן־נ֖וּן יְהוֹשֻֽׁעַ׃</td><td class="bordered"></td></tr>
<tr><td id="c13v17">יז</td><td>וַיִּשְׁלַ֤ח אֹתָם֙ מֹשֶׁ֔ה לָת֖וּר אֶת־אֶ֣רֶץ כְּנָ֑עַן וַיֹּ֣אמֶר אֲלֵהֶ֗ם עֲל֥וּ זֶה֙ בַּנֶּ֔גֶב וַעֲלִיתֶ֖ם אֶת־הָהָֽר׃</td><td class="bordered"></td></tr>
<tr><td id="c13v18">יח</td><td>וּרְאִיתֶ֥ם אֶת־הָאָ֖רֶץ מַה־הִ֑וא וְאֶת־הָעָם֙ הַיֹּשֵׁ֣ב עָלֶ֔יהָ הֶחָזָ֥ק הוּא֙ הֲרָפֶ֔ה הַמְעַ֥ט ה֖וּא אִם־רָֽב׃</td><td class="bordered"></td></tr>
<tr><td id="c13v19">יט</td><td>וּמָ֣ה הָאָ֗רֶץ אֲשֶׁר־הוּא֙ יֹשֵׁ֣ב בָּ֔הּ הֲטוֹבָ֥ה הִ֖וא אִם־רָעָ֑ה וּמָ֣ה הֶֽעָרִ֗ים אֲשֶׁר־הוּא֙ יוֹשֵׁ֣ב בָּהֵ֔נָּה הַבְּמַֽחֲנִ֖ים אִ֥ם בְּמִבְצָרִֽים׃</td><td class="bordered"></td></tr>
<tr><td id="c13v20">כ</td><td>וּמָ֣ה הָ֠אָ֠רֶץ הַשְּׁמֵנָ֨ה הִ֜וא אִם־רָזָ֗ה הֲיֵֽשׁ־בָּ֥הּ עֵץ֙ אִם־אַ֔יִן וְהִ֨תְחַזַּקְתֶּ֔ם וּלְקַחְתֶּ֖ם מִפְּרִ֣י הָאָ֑רֶץ וְהַ֨יָּמִ֔ים יְמֵ֖י בִּכּוּרֵ֥י עֲנָבִֽים׃</td><td class="bordered"></td></tr>
<tr><td id="c13v21">כא</td><td>וַֽיַּעֲל֖וּ וַיָּתֻ֣רוּ אֶת־הָאָ֑רֶץ מִמִּדְבַּר־צִ֥ן עַד־רְחֹ֖ב לְבֹ֥א חֲמָֽת׃</td><td class="bordered"></td></tr>
<tr><td id="c13v22">כב</td><td>וַיַּעֲל֣וּ בַנֶּ֘גֶב֮ וַיָּבֹ֣א עַד־חֶבְרוֹן֒ וְשָׁ֤ם <span class="mam-doc-target-without-callout">אֲחִימַן֙</span> שֵׁשַׁ֣י וְתַלְמַ֔י יְלִידֵ֖י הָעֲנָ֑ק וְחֶבְר֗וֹן שֶׁ֤בַע שָׁנִים֙ נִבְנְתָ֔ה לִפְנֵ֖י צֹ֥עַן מִצְרָֽיִם׃</td><td class="bordered"><span class="mam-doc-lemma">אֲחִימַן֙</span> <span class="mam-doc-part-0">=ל (בפתח)</span><ul class="mam-doc-parts">
<li>
דפוסים וקורן=אֲחִימָן֙ (בקמץ)</li>
</ul>
</td></tr>
<tr><td id="c13v23">כג</td><td>וַיָּבֹ֜אוּ עַד־נַ֣חַל אֶשְׁכֹּ֗ל וַיִּכְרְת֨וּ מִשָּׁ֤ם זְמוֹרָה֙ וְאֶשְׁכּ֤וֹל עֲנָבִים֙ אֶחָ֔ד וַיִּשָּׂאֻ֥הוּ בַמּ֖וֹט בִּשְׁנָ֑יִם וּמִן־הָרִמֹּנִ֖ים וּמִן־הַתְּאֵנִֽים׃</td><td class="bordered"></td></tr>
<tr><td id="c13v24">כד</td><td>לַמָּק֣וֹם הַה֔וּא קָרָ֖א נַ֣חַל אֶשְׁכּ֑וֹל עַ֚ל אֹד֣וֹת הָֽאֶשְׁכּ֔וֹל אֲשֶׁר־כָּרְת֥וּ מִשָּׁ֖ם בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c13v25">כה</td><td>וַיָּשֻׁ֖בוּ מִתּ֣וּר הָאָ֑רֶץ מִקֵּ֖ץ אַרְבָּעִ֥ים יֽוֹם׃</td><td class="bordered"></td></tr>
<tr><td id="c13v26">כו</td><td>וַיֵּלְכ֡וּ וַיָּבֹ֩אוּ֩ אֶל־מֹשֶׁ֨ה וְאֶֽל־אַהֲרֹ֜ן וְאֶל־כׇּל־עֲדַ֧ת בְּנֵֽי־יִשְׂרָאֵ֛ל אֶל־מִדְבַּ֥ר פָּארָ֖ן קָדֵ֑שָׁה וַיָּשִׁ֨יבוּ <span class="mam-doc-target-without-callout">אֹתָ֤ם</span> דָּבָר֙ וְאֶת־כׇּל־הָ֣עֵדָ֔ה וַיַּרְא֖וּם אֶת־פְּרִ֥י הָאָֽרֶץ׃</td><td class="bordered"><span class="mam-doc-lemma">אֹתָ֤ם</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=אוֹתָ֤ם (כתיב מלא וי״ו)</li>
</ul>
</td></tr>
<tr><td id="c13v27">כז</td><td>וַיְסַפְּרוּ־לוֹ֙ וַיֹּ֣אמְר֔וּ בָּ֕אנוּ אֶל־הָאָ֖רֶץ אֲשֶׁ֣ר שְׁלַחְתָּ֑נוּ וְ֠גַ֠ם זָבַ֨ת חָלָ֥ב וּדְבַ֛שׁ הִ֖וא וְזֶה־פִּרְיָֽהּ׃</td><td class="bordered"></td></tr>
<tr><td id="c13v28">כח</td><td>אֶ֚פֶס כִּֽי־עַ֣ז הָעָ֔ם הַיֹּשֵׁ֖ב בָּאָ֑רֶץ וְהֶֽעָרִ֗ים בְּצֻר֤וֹת גְּדֹלֹת֙ מְאֹ֔ד וְגַם־יְלִדֵ֥י הָֽעֲנָ֖ק רָאִ֥ינוּ שָֽׁם׃</td><td class="bordered"></td></tr>
<tr><td id="c13v29">כט</td><td>עֲמָלֵ֥ק יוֹשֵׁ֖ב בְּאֶ֣רֶץ הַנֶּ֑גֶב וְ֠הַֽחִתִּ֠י וְהַיְבוּסִ֤י וְהָֽאֱמֹרִי֙ יוֹשֵׁ֣ב בָּהָ֔ר וְהַֽכְּנַעֲנִי֙ <span class="mam-doc-target-without-callout">יוֹשֵׁ֣ב</span> עַל־הַיָּ֔ם וְעַ֖ל יַ֥ד הַיַּרְדֵּֽן׃</td><td class="bordered"><span class="mam-doc-lemma">יוֹשֵׁ֣ב</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=יֹשֵׁ֣ב (כתיב חסר וי״ו)</li>
</ul>
</td></tr>
<tr><td id="c13v30">ל</td><td><span class="mam-doc-target-without-callout">וַיַּ֧הַס</span> כָּלֵ֛ב אֶת־הָעָ֖ם אֶל־מֹשֶׁ֑ה וַיֹּ֗אמֶר עָלֹ֤ה נַעֲלֶה֙ וְיָרַ֣שְׁנוּ אֹתָ֔הּ כִּֽי־יָכ֥וֹל נוּכַ֖ל לָֽהּ׃</td><td class="bordered"><span class="mam-doc-lemma">וַיַּ֧הַס</span> <span class="mam-doc-part-0">=ל ומ״ש</span><ul class="mam-doc-parts">
<li>
יש ספרים=וַיַּ֧הַ<span class="mam-letter-large">ס</span> (לטריס: "ס' רבתי לדעת קצת ספרים" וכן הוא במ״ג דפוס ונציה וברשימת אכלה ואכלה.)</li>
</ul>
</td></tr>
<tr><td id="c13v31">לא</td><td>וְהָ֨אֲנָשִׁ֜ים <span class="mam-doc-target-without-callout">אֲשֶׁר־עָל֤וּ</span> עִמּוֹ֙ אָֽמְר֔וּ לֹ֥א נוּכַ֖ל לַעֲל֣וֹת אֶל־הָעָ֑ם כִּֽי־חָזָ֥ק ה֖וּא מִמֶּֽנּוּ׃</td><td class="bordered"><span class="mam-doc-lemma">אֲשֶׁר־עָל֤וּ</span> <span class="mam-doc-part-0">=ל ("אשר" מוקפת למהפך)</span><ul class="mam-doc-parts">
<li>
דפוסים וקורן=אֲשֶׁ֨ר עָל֤וּ (קדמא ומהפך)</li>
</ul>
</td></tr>
<tr><td id="c13v32">לב</td><td><span class="mam-doc-target-without-callout">וַיֹּצִ֜יאוּ</span> דִּבַּ֤ת הָאָ֙רֶץ֙ אֲשֶׁ֣ר תָּר֣וּ אֹתָ֔הּ אֶל־בְּנֵ֥י יִשְׂרָאֵ֖ל לֵאמֹ֑ר הָאָ֡רֶץ אֲשֶׁר֩ עָבַ֨רְנוּ בָ֜הּ לָת֣וּר אֹתָ֗הּ אֶ֣רֶץ אֹכֶ֤לֶת יוֹשְׁבֶ֙יהָ֙ הִ֔וא וְכׇל־הָעָ֛ם אֲשֶׁר־רָאִ֥ינוּ בְתוֹכָ֖הּ אַנְשֵׁ֥י מִדּֽוֹת׃</td><td class="bordered"><span class="mam-doc-lemma">וַיֹּצִ֜יאוּ</span> <span class="mam-doc-part-0">שש1 ומסורות-אל וטברניות ורמ״ה</span><ul class="mam-doc-parts">
<li>
ל=וַיּוֹצִ֜יאוּ (כתיב מלא וי״ו)</li>
</ul>
</td></tr>
<tr><td id="c13v33">לג</td><td>וְשָׁ֣ם רָאִ֗ינוּ אֶת־הַנְּפִילִ֛ים בְּנֵ֥י עֲנָ֖ק מִן־הַנְּפִלִ֑ים וַנְּהִ֤י בְעֵינֵ֙ינוּ֙ כַּֽחֲגָבִ֔ים וְכֵ֥ן הָיִ֖ינוּ בְּעֵינֵיהֶֽם׃</td><td class="bordered"></td></tr>
<tr><td id="c14v1">יד:</td><td>וַתִּשָּׂא֙ כׇּל־הָ֣עֵדָ֔ה וַֽיִּתְּנ֖וּ אֶת־קוֹלָ֑ם וַיִּבְכּ֥וּ הָעָ֖ם בַּלַּ֥יְלָה הַהֽוּא׃</td><td class="bordered"></td></tr>
<tr><td id="c14v2">ב</td><td>וַיִּלֹּ֙נוּ֙ עַל־מֹשֶׁ֣ה וְעַֽל־אַהֲרֹ֔ן כֹּ֖ל בְּנֵ֣י יִשְׂרָאֵ֑ל וַֽיֹּאמְר֨וּ אֲלֵהֶ֜ם כׇּל־הָעֵדָ֗ה לוּ־מַ֙תְנוּ֙ בְּאֶ֣רֶץ מִצְרַ֔יִם א֛וֹ בַּמִּדְבָּ֥ר הַזֶּ֖ה לוּ־מָֽתְנוּ׃</td><td class="bordered"></td></tr>
<tr><td id="c14v3">ג</td><td>וְלָמָ֣ה יְ֠הֹוָ֠ה מֵבִ֨יא אֹתָ֜נוּ אֶל־הָאָ֤רֶץ הַזֹּאת֙ לִנְפֹּ֣ל בַּחֶ֔רֶב נָשֵׁ֥ינוּ וְטַפֵּ֖נוּ יִהְי֣וּ לָבַ֑ז הֲל֧וֹא ט֦וֹב לָ֖נוּ שׁ֥וּב מִצְרָֽיְמָה׃</td><td class="bordered"></td></tr>
<tr><td id="c14v4">ד</td><td>וַיֹּאמְר֖וּ אִ֣ישׁ אֶל־אָחִ֑יו נִתְּנָ֥ה רֹ֖אשׁ וְנָשׁ֥וּבָה מִצְרָֽיְמָה׃</td><td class="bordered"></td></tr>
<tr><td id="c14v5">ה</td><td>וַיִּפֹּ֥ל מֹשֶׁ֛ה וְאַהֲרֹ֖ן עַל־פְּנֵיהֶ֑ם לִפְנֵ֕י כׇּל־קְהַ֥ל עֲדַ֖ת בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c14v6">ו</td><td>וִיהוֹשֻׁ֣עַ בִּן־נ֗וּן וְכָלֵב֙ בֶּן־יְפֻנֶּ֔ה מִן־הַתָּרִ֖ים אֶת־הָאָ֑רֶץ קָרְע֖וּ בִּגְדֵיהֶֽם׃</td><td class="bordered"></td></tr>
<tr><td id="c14v7">ז</td><td>וַיֹּ֣אמְר֔וּ אֶל־כׇּל־עֲדַ֥ת בְּנֵֽי־יִשְׂרָאֵ֖ל לֵאמֹ֑ר הָאָ֗רֶץ אֲשֶׁ֨ר עָבַ֤רְנוּ בָהּ֙ לָת֣וּר אֹתָ֔הּ טוֹבָ֥ה הָאָ֖רֶץ מְאֹ֥ד מְאֹֽד׃</td><td class="bordered"></td></tr>
<tr><td id="c14v8">ח</td><td>אִם־חָפֵ֥ץ בָּ֙נוּ֙ יְהֹוָ֔ה וְהֵבִ֤יא אֹתָ֙נוּ֙ אֶל־הָאָ֣רֶץ הַזֹּ֔את וּנְתָנָ֖הּ לָ֑נוּ אֶ֕רֶץ אֲשֶׁר־הִ֛וא זָבַ֥ת חָלָ֖ב וּדְבָֽשׁ׃</td><td class="bordered"></td></tr>
<tr><td id="c14v9">ט</td><td>אַ֣ךְ בַּיהֹוָה֮ אַל־תִּמְרֹ֒דוּ֒ וְאַתֶּ֗ם אַל־תִּֽירְאוּ֙ אֶת־עַ֣ם הָאָ֔רֶץ כִּ֥י לַחְמֵ֖נוּ הֵ֑ם סָ֣ר צִלָּ֧ם מֵעֲלֵיהֶ֛ם וַֽיהֹוָ֥ה אִתָּ֖נוּ אַל־תִּירָאֻֽם׃</td><td class="bordered"></td></tr>
<tr><td id="c14v10">י</td><td>וַיֹּֽאמְרוּ֙ כׇּל־הָ֣עֵדָ֔ה לִרְגּ֥וֹם אֹתָ֖ם בָּאֲבָנִ֑ים וּכְב֣וֹד יְהֹוָ֗ה נִרְאָה֙ בְּאֹ֣הֶל מוֹעֵ֔ד אֶֽל־כׇּל־בְּנֵ֖י יִשְׂרָאֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c14v11">יא</td><td>וַיֹּ֤אמֶר יְהֹוָה֙ אֶל־מֹשֶׁ֔ה עַד־אָ֥נָה יְנַאֲצֻ֖נִי הָעָ֣ם הַזֶּ֑ה וְעַד־אָ֙נָה֙ לֹא־יַאֲמִ֣ינוּ בִ֔י בְּכֹל֙ הָֽאֹת֔וֹת אֲשֶׁ֥ר עָשִׂ֖יתִי בְּקִרְבּֽוֹ׃</td><td class="bordered"></td></tr>
<tr><td id="c14v12">יב</td><td>אַכֶּ֥נּוּ בַדֶּ֖בֶר וְאוֹרִשֶׁ֑נּוּ וְאֶֽעֱשֶׂה֙ אֹֽתְךָ֔ לְגוֹי־גָּד֥וֹל וְעָצ֖וּם מִמֶּֽנּוּ׃</td><td class="bordered"></td></tr>
<tr><td id="c14v13">יג</td><td>וַיֹּ֥אמֶר מֹשֶׁ֖ה אֶל־יְהֹוָ֑ה וְשָׁמְע֣וּ מִצְרַ֔יִם כִּֽי־הֶעֱלִ֧יתָ בְכֹחֲךָ֛ אֶת־הָעָ֥ם הַזֶּ֖ה מִקִּרְבּֽוֹ׃</td><td class="bordered"></td></tr>
<tr><td id="c14v14">יד</td><td>וְאָמְר֗וּ אֶל־יוֹשֵׁב֮ הָאָ֣רֶץ הַזֹּאת֒ שָֽׁמְעוּ֙ כִּֽי־אַתָּ֣ה יְהֹוָ֔ה בְּקֶ֖רֶב הָעָ֣ם הַזֶּ֑ה אֲשֶׁר־עַ֨יִן בְּעַ֜יִן נִרְאָ֣ה&thinsp;<span class="mam-lp-legarmeih">׀</span> אַתָּ֣ה יְהֹוָ֗ה וַעֲנָֽנְךָ֙ עֹמֵ֣ד עֲלֵהֶ֔ם וּבְעַמֻּ֣ד עָנָ֗ן אַתָּ֨ה הֹלֵ֤ךְ לִפְנֵיהֶם֙ יוֹמָ֔ם וּבְעַמּ֥וּד אֵ֖שׁ לָֽיְלָה׃</td><td class="bordered"></td></tr>
<tr><td id="c14v15">טו</td><td>וְהֵמַתָּ֛ה אֶת־הָעָ֥ם הַזֶּ֖ה כְּאִ֣ישׁ אֶחָ֑ד וְאָֽמְרוּ֙ הַגּוֹיִ֔ם אֲשֶׁר־שָׁמְע֥וּ אֶֽת־שִׁמְעֲךָ֖ לֵאמֹֽר׃</td><td class="bordered"></td></tr>
<tr><td id="c14v16">טז</td><td>מִבִּלְתִּ֞י יְכֹ֣לֶת יְהֹוָ֗ה לְהָבִיא֙ אֶת־הָעָ֣ם הַזֶּ֔ה אֶל־הָאָ֖רֶץ אֲשֶׁר־נִשְׁבַּ֣ע לָהֶ֑ם וַיִּשְׁחָטֵ֖ם בַּמִּדְבָּֽר׃</td><td class="bordered"></td></tr>
<tr><td id="c14v17">יז</td><td>וְעַתָּ֕ה <span class="mam-doc-target-without-callout"><span class="mam-letter-large">יִ</span>גְדַּל־נָ֖א</span> כֹּ֣חַ אֲדֹנָ֑י כַּאֲשֶׁ֥ר דִּבַּ֖רְתָּ לֵאמֹֽר׃</td><td class="bordered"><span class="mam-doc-lemma"><span class="mam-letter-large">יִ</span>גְדַּל־נָ֖א</span> <span class="mam-doc-part-0">=ש ומ״ש</span><ul class="mam-doc-parts">
<li>
ל=יִגְדַּל (אות פשוטה)</li>
</ul>
</td></tr>
<tr><td id="c14v18">יח</td><td>יְהֹוָ֗ה אֶ֤רֶךְ אַפַּ֙יִם֙ וְרַב־חֶ֔סֶד נֹשֵׂ֥א עָוֺ֖ן וָפָ֑שַׁע וְנַקֵּה֙ לֹ֣א יְנַקֶּ֔ה פֹּקֵ֞ד עֲוֺ֤ן אָבוֹת֙ עַל־בָּנִ֔ים עַל־שִׁלֵּשִׁ֖ים וְעַל־רִבֵּעִֽים׃</td><td class="bordered"></td></tr>
<tr><td id="c14v19">יט</td><td>סְלַֽח־נָ֗א לַעֲוֺ֛ן הָעָ֥ם הַזֶּ֖ה כְּגֹ֣דֶל חַסְדֶּ֑ךָ וְכַאֲשֶׁ֤ר נָשָׂ֙אתָה֙ לָעָ֣ם הַזֶּ֔ה מִמִּצְרַ֖יִם וְעַד־הֵֽנָּה׃</td><td class="bordered"></td></tr>
<tr><td id="c14v20">כ</td><td>וַיֹּ֣אמֶר יְהֹוָ֔ה סָלַ֖חְתִּי כִּדְבָרֶֽךָ׃</td><td class="bordered"></td></tr>
<tr><td id="c14v21">כא</td><td>וְאוּלָ֖ם חַי־אָ֑נִי וְיִמָּלֵ֥א כְבוֹד־יְהֹוָ֖ה אֶת־כׇּל־הָאָֽרֶץ׃</td><td class="bordered"></td></tr>
<tr><td id="c14v22">כב</td><td>כִּ֣י כׇל־הָאֲנָשִׁ֗ים הָרֹאִ֤ים אֶת־כְּבֹדִי֙ וְאֶת־אֹ֣תֹתַ֔י אֲשֶׁר־עָשִׂ֥יתִי בְמִצְרַ֖יִם וּבַמִּדְבָּ֑ר וַיְנַסּ֣וּ אֹתִ֗י זֶ֚ה עֶ֣שֶׂר פְּעָמִ֔ים וְלֹ֥א שָׁמְע֖וּ בְּקוֹלִֽי׃</td><td class="bordered"></td></tr>
<tr><td id="c14v23">כג</td><td>אִם־יִרְאוּ֙ אֶת־הָאָ֔רֶץ אֲשֶׁ֥ר נִשְׁבַּ֖עְתִּי לַאֲבֹתָ֑ם וְכׇל־מְנַאֲצַ֖י לֹ֥א יִרְאֽוּהָ׃</td><td class="bordered"></td></tr>
<tr><td id="c14v24">כד</td><td>וְעַבְדִּ֣י כָלֵ֗ב עֵ֣קֶב הָֽיְתָ֞ה ר֤וּחַ אַחֶ֙רֶת֙ עִמּ֔וֹ וַיְמַלֵּ֖א אַחֲרָ֑י וַהֲבִֽיאֹתִ֗יו אֶל־הָאָ֙רֶץ֙ אֲשֶׁר־בָּ֣א שָׁ֔מָּה וְזַרְע֖וֹ יוֹרִשֶֽׁנָּה׃</td><td class="bordered"></td></tr>
<tr><td id="c14v25">כה</td><td><span class="mam-doc-target-without-callout">וְהָעֲמָֽלֵקִ֥י וְהַֽכְּנַעֲנִ֖י</span> יוֹשֵׁ֣ב בָּעֵ֑מֶק מָחָ֗ר פְּנ֨וּ וּסְע֥וּ לָכֶ֛ם הַמִּדְבָּ֖ר דֶּ֥רֶךְ יַם־סֽוּף׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">וְהָעֲמָֽלֵקִ֥י וְהַֽכְּנַעֲנִ֖י</span> <span class="mam-doc-part-0">ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח.</span><ul class="mam-doc-parts">
<li>
ל=וְהָֽעֲמָלֵקִ֥י וְהַֽכְּנַעֲנִ֖י (וכן בכתי״ל1 לפי ברויאר) וכך אצל ברויאר</li>
<li>
ש=וְהָעֲמָלֵקִ֥י וְהַכְּנַעֲנִ֖י (אין געיות) אך ייתכן שיש סימן קלוש לגעיה במי"ם (וְהָעֲמָֽלֵקִ֥י)</li>
<li>
ש1=וְהָעֲמָלֵקִ֥י וְהַֽכְּנַעֲנִ֖י (וכך במג״ה)</li>
<li>
קורן=וְהָֽעֲמָֽלֵקִ֥י וְהַֽכְּנַֽעֲנִ֖י</li>
</ul>
</td></tr>
<tr><td id="c14v26">כו</td><td>וַיְדַבֵּ֣ר יְהֹוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</td><td class="bordered"></td></tr>
<tr><td id="c14v27">כז</td><td>עַד־מָתַ֗י לָעֵדָ֤ה הָֽרָעָה֙ הַזֹּ֔את אֲשֶׁ֛ר הֵ֥מָּה מַלִּינִ֖ים עָלָ֑י אֶת־תְּלֻנּ֞וֹת בְּנֵ֣י יִשְׂרָאֵ֗ל אֲשֶׁ֨ר הֵ֧מָּה מַלִּינִ֛ים עָלַ֖י שָׁמָֽעְתִּי׃</td><td class="bordered"></td></tr>
<tr><td id="c14v28">כח</td><td>אֱמֹ֣ר אֲלֵהֶ֗ם חַי־אָ֙נִי֙ נְאֻם־יְהֹוָ֔ה אִם־לֹ֕א כַּאֲשֶׁ֥ר דִּבַּרְתֶּ֖ם בְּאׇזְנָ֑י כֵּ֖ן אֶֽעֱשֶׂ֥ה לָכֶֽם׃</td><td class="bordered"></td></tr>
<tr><td id="c14v29">כט</td><td>בַּמִּדְבָּ֣ר הַ֠זֶּ֠ה יִפְּל֨וּ פִגְרֵיכֶ֜ם וְכׇל־פְּקֻדֵיכֶם֙ לְכׇל־מִסְפַּרְכֶ֔ם מִבֶּ֛ן עֶשְׂרִ֥ים שָׁנָ֖ה וָמָ֑עְלָה אֲשֶׁ֥ר הֲלִֽינֹתֶ֖ם עָלָֽי׃</td><td class="bordered"></td></tr>
<tr><td id="c14v30">ל</td><td>אִם־אַתֶּם֙ תָּבֹ֣אוּ אֶל־הָאָ֔רֶץ אֲשֶׁ֤ר נָשָׂ֙אתִי֙ אֶת־יָדִ֔י לְשַׁכֵּ֥ן אֶתְכֶ֖ם בָּ֑הּ כִּ֚י אִם־כָּלֵ֣ב בֶּן־יְפֻנֶּ֔ה וִיהוֹשֻׁ֖עַ בִּן־נֽוּן׃</td><td class="bordered"></td></tr>
<tr><td id="c14v31">לא</td><td>וְטַ֨פְּכֶ֔ם אֲשֶׁ֥ר אֲמַרְתֶּ֖ם לָבַ֣ז יִהְיֶ֑ה וְהֵבֵיאתִ֣י אֹתָ֔ם וְיָֽדְעוּ֙ אֶת־הָאָ֔רֶץ אֲשֶׁ֥ר מְאַסְתֶּ֖ם בָּֽהּ׃</td><td class="bordered"></td></tr>
<tr><td id="c14v32">לב</td><td>וּפִגְרֵיכֶ֖ם אַתֶּ֑ם יִפְּל֖וּ בַּמִּדְבָּ֥ר הַזֶּֽה׃</td><td class="bordered"></td></tr>
<tr><td id="c14v33">לג</td><td>וּ֠בְנֵיכֶ֠ם יִהְי֨וּ רֹעִ֤ים בַּמִּדְבָּר֙ אַרְבָּעִ֣ים שָׁנָ֔ה וְנָשְׂא֖וּ אֶת־זְנוּתֵיכֶ֑ם עַד־תֹּ֥ם פִּגְרֵיכֶ֖ם בַּמִּדְבָּֽר׃</td><td class="bordered"></td></tr>
<tr><td id="c14v34">לד</td><td>בְּמִסְפַּ֨ר הַיָּמִ֜ים אֲשֶׁר־תַּרְתֶּ֣ם אֶת־הָאָ֘רֶץ֮ אַרְבָּעִ֣ים יוֹם֒ י֣וֹם לַשָּׁנָ֞ה י֣וֹם לַשָּׁנָ֗ה תִּשְׂאוּ֙ אֶת־עֲוֺנֹ֣תֵיכֶ֔ם אַרְבָּעִ֖ים שָׁנָ֑ה וִֽידַעְתֶּ֖ם אֶת־תְּנוּאָתִֽי׃</td><td class="bordered"></td></tr>
<tr><td id="c14v35">לה</td><td>אֲנִ֣י יְהֹוָה֮ דִּבַּ֒רְתִּי֒ אִם־לֹ֣א&thinsp;<span class="mam-lp-legarmeih">׀</span> זֹ֣את אֶֽעֱשֶׂ֗ה לְכׇל־הָעֵדָ֤ה הָֽרָעָה֙ הַזֹּ֔את הַנּוֹעָדִ֖ים עָלָ֑י בַּמִּדְבָּ֥ר הַזֶּ֛ה יִתַּ֖מּוּ וְשָׁ֥ם יָמֻֽתוּ׃</td><td class="bordered"></td></tr>
<tr><td id="c14v36">לו</td><td>וְהָ֣אֲנָשִׁ֔ים אֲשֶׁר־שָׁלַ֥ח מֹשֶׁ֖ה לָת֣וּר אֶת־הָאָ֑רֶץ וַיָּשֻׁ֗בוּ <span class="mam-kq"><span class="mam-kq-k">(וילונו)</span> <span class="mam-kq-q">[וַיַּלִּ֤ינוּ]</span></span> עָלָיו֙ אֶת־כׇּל־הָ֣עֵדָ֔ה לְהוֹצִ֥יא דִבָּ֖ה עַל־הָאָֽרֶץ׃</td><td class="bordered"></td></tr>
<tr><td id="c14v37">לז</td><td>וַיָּמֻ֙תוּ֙ הָֽאֲנָשִׁ֔ים מוֹצִאֵ֥י דִבַּת־הָאָ֖רֶץ רָעָ֑ה בַּמַּגֵּפָ֖ה לִפְנֵ֥י יְהֹוָֽה׃</td><td class="bordered"></td></tr>
<tr><td id="c14v38">לח</td><td>וִיהוֹשֻׁ֣עַ בִּן־נ֔וּן וְכָלֵ֖ב בֶּן־יְפֻנֶּ֑ה חָיוּ֙ מִן־הָאֲנָשִׁ֣ים הָהֵ֔ם <span class="mam-doc-target-without-callout">הַהֹֽלְכִ֖ים</span> לָת֥וּר אֶת־הָאָֽרֶץ׃</td><td class="bordered"><span class="mam-doc-lemma">הַהֹֽלְכִ֖ים</span> <span class="mam-doc-part-0">ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכן בקורן).</span><ul class="mam-doc-parts">
<li>
ל=הַֽהֹלְכִ֖ים (!) וכך בכתי״ל1 לפי ברויאר</li>
<li>
ש,ש1=הַהֹלְכִ֖ים (אין געיה) וכך במג״ה.</li>
</ul>
</td></tr>
<tr><td id="c14v39">לט</td><td>וַיְדַבֵּ֤ר מֹשֶׁה֙ אֶת־הַדְּבָרִ֣ים הָאֵ֔לֶּה אֶֽל־כׇּל־בְּנֵ֖י יִשְׂרָאֵ֑ל וַיִּֽתְאַבְּל֥וּ הָעָ֖ם מְאֹֽד׃</td><td class="bordered"></td></tr>
<tr><td id="c14v40">מ</td><td>וַיַּשְׁכִּ֣מוּ בַבֹּ֔קֶר וַיַּֽעֲל֥וּ אֶל־רֹאשׁ־הָהָ֖ר לֵאמֹ֑ר הִנֶּ֗נּוּ וְעָלִ֛ינוּ אֶל־הַמָּק֛וֹם אֲשֶׁר־אָמַ֥ר יְהֹוָ֖ה כִּ֥י חָטָֽאנוּ׃</td><td class="bordered"></td></tr>
<tr><td id="c14v41">מא</td><td>וַיֹּ֣אמֶר מֹשֶׁ֔ה לָ֥מָּה זֶּ֛ה אַתֶּ֥ם עֹבְרִ֖ים אֶת־פִּ֣י יְהֹוָ֑ה וְהִ֖וא לֹ֥א תִצְלָֽח׃</td><td class="bordered"></td></tr>
<tr><td id="c14v42">מב</td><td>אַֽל־תַּעֲל֔וּ כִּ֛י אֵ֥ין יְהֹוָ֖ה בְּקִרְבְּכֶ֑ם וְלֹא֙ תִּנָּ֣גְפ֔וּ לִפְנֵ֖י אֹיְבֵיכֶֽם׃</td><td class="bordered"></td></tr>
<tr><td id="c14v43">מג</td><td>כִּי֩ הָעֲמָלֵקִ֨י וְהַכְּנַעֲנִ֥י שָׁם֙ לִפְנֵיכֶ֔ם וּנְפַלְתֶּ֖ם בֶּחָ֑רֶב כִּֽי־עַל־כֵּ֤ן שַׁבְתֶּם֙ מֵאַחֲרֵ֣י יְהֹוָ֔ה וְלֹא־יִהְיֶ֥ה יְהֹוָ֖ה עִמָּכֶֽם׃</td><td class="bordered"></td></tr>
<tr><td id="c14v44">מד</td><td>וַיַּעְפִּ֕לוּ לַעֲל֖וֹת אֶל־רֹ֣אשׁ הָהָ֑ר וַאֲר֤וֹן בְּרִית־יְהֹוָה֙ וּמֹשֶׁ֔ה לֹא־מָ֖שׁוּ מִקֶּ֥רֶב הַֽמַּחֲנֶֽה׃</td><td class="bordered"></td></tr>
<tr><td id="c14v45">מה</td><td>וַיֵּ֤רֶד הָעֲמָלֵקִי֙ וְהַֽכְּנַעֲנִ֔י הַיֹּשֵׁ֖ב בָּהָ֣ר הַה֑וּא וַיַּכּ֥וּם וַֽיַּכְּת֖וּם עַד־הַֽחׇרְמָֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c15v1">טו:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c15v2">ב</td><td>דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֣י תָבֹ֗אוּ אֶל־אֶ֙רֶץ֙ מוֹשְׁבֹ֣תֵיכֶ֔ם אֲשֶׁ֥ר אֲנִ֖י נֹתֵ֥ן לָכֶֽם׃</td><td class="bordered"></td></tr>
<tr><td id="c15v3">ג</td><td>וַעֲשִׂיתֶ֨ם אִשֶּׁ֤ה לַֽיהֹוָה֙ עֹלָ֣ה אוֹ־זֶ֔בַח לְפַלֵּא־נֶ֙דֶר֙ א֣וֹ בִנְדָבָ֔ה א֖וֹ בְּמֹעֲדֵיכֶ֑ם לַעֲשׂ֞וֹת רֵ֤יחַ נִיחֹ֙חַ֙ לַֽיהֹוָ֔ה מִן־הַבָּקָ֖ר א֥וֹ מִן־הַצֹּֽאן׃</td><td class="bordered"></td></tr>
<tr><td id="c15v4">ד</td><td>וְהִקְרִ֛יב הַמַּקְרִ֥יב קׇרְבָּנ֖וֹ לַֽיהֹוָ֑ה מִנְחָה֙ סֹ֣לֶת עִשָּׂר֔וֹן בָּל֕וּל בִּרְבִעִ֥ית הַהִ֖ין שָֽׁמֶן׃</td><td class="bordered"></td></tr>
<tr><td id="c15v5">ה</td><td>וְיַ֤יִן לַנֶּ֙סֶךְ֙ רְבִיעִ֣ית הַהִ֔ין תַּעֲשֶׂ֥ה עַל־הָעֹלָ֖ה א֣וֹ לַזָּ֑בַח לַכֶּ֖בֶשׂ הָאֶחָֽד׃</td><td class="bordered"></td></tr>
<tr><td id="c15v6">ו</td><td>א֤וֹ לָאַ֙יִל֙ תַּעֲשֶׂ֣ה מִנְחָ֔ה סֹ֖לֶת שְׁנֵ֣י עֶשְׂרֹנִ֑ים בְּלוּלָ֥ה בַשֶּׁ֖מֶן שְׁלִשִׁ֥ית הַהִֽין׃</td><td class="bordered"></td></tr>
<tr><td id="c15v7">ז</td><td>וְיַ֥יִן לַנֶּ֖סֶךְ שְׁלִשִׁ֣ית הַהִ֑ין תַּקְרִ֥יב רֵֽיחַ־נִיחֹ֖חַ לַיהֹוָֽה׃</td><td class="bordered"></td></tr>
<tr><td id="c15v8">ח</td><td>וְכִֽי־תַעֲשֶׂ֥ה בֶן־בָּקָ֖ר עֹלָ֣ה אוֹ־זָ֑בַח לְפַלֵּא־נֶ֥דֶר אֽוֹ־שְׁלָמִ֖ים לַֽיהֹוָֽה׃</td><td class="bordered"></td></tr>
<tr><td id="c15v9">ט</td><td>וְהִקְרִ֤יב עַל־בֶּן־הַבָּקָר֙ מִנְחָ֔ה סֹ֖לֶת שְׁלֹשָׁ֣ה עֶשְׂרֹנִ֑ים בָּל֥וּל בַּשֶּׁ֖מֶן חֲצִ֥י הַהִֽין׃</td><td class="bordered"></td></tr>
<tr><td id="c15v10">י</td><td>וְיַ֛יִן תַּקְרִ֥יב לַנֶּ֖סֶךְ חֲצִ֣י הַהִ֑ין אִשֵּׁ֥ה רֵֽיחַ־נִיחֹ֖חַ לַיהֹוָֽה׃</td><td class="bordered"></td></tr>
<tr><td id="c15v11">יא</td><td>כָּ֣כָה יֵעָשֶׂ֗ה לַשּׁוֹר֙ הָֽאֶחָ֔ד א֖וֹ לָאַ֣יִל הָאֶחָ֑ד אֽוֹ־לַשֶּׂ֥ה בַכְּבָשִׂ֖ים א֥וֹ בָעִזִּֽים׃</td><td class="bordered"></td></tr>
<tr><td id="c15v12">יב</td><td>כַּמִּסְפָּ֖ר אֲשֶׁ֣ר תַּעֲשׂ֑וּ כָּ֛כָה תַּעֲשׂ֥וּ לָאֶחָ֖ד כְּמִסְפָּרָֽם׃</td><td class="bordered"></td></tr>
<tr><td id="c15v13">יג</td><td>כׇּל־הָאֶזְרָ֥ח יַעֲשֶׂה־כָּ֖כָה אֶת־אֵ֑לֶּה לְהַקְרִ֛יב אִשֵּׁ֥ה רֵֽיחַ־נִיחֹ֖חַ לַֽיהֹוָֽה׃</td><td class="bordered"></td></tr>
<tr><td id="c15v14">יד</td><td>וְכִֽי־יָגוּר֩ אִתְּכֶ֨ם גֵּ֜ר א֤וֹ <span class="mam-doc-target-without-callout">אֲשֶׁר־בְּתֽוֹכְכֶם֙</span> לְדֹרֹ֣תֵיכֶ֔ם וְעָשָׂ֛ה אִשֵּׁ֥ה רֵֽיחַ־נִיחֹ֖חַ לַיהֹוָ֑ה כַּאֲשֶׁ֥ר תַּעֲשׂ֖וּ כֵּ֥ן יַעֲשֶֽׂה׃</td><td class="bordered"><span class="mam-doc-lemma">אֲשֶׁר־בְּתֽוֹכְכֶם֙</span> <span class="mam-doc-part-0">=בן־אשר בספר החילופים (וכך ברויאר במהדורותיו האחרונות ומג״ה וכן בדפוסים וקורן). לפי ההערה בספר החילופים (עמ' יח), [בן] אשר="או אשֶר בתככם" (אין געיה כבדה בשי״ן), [בן] נפלתי="או אשֶֽר בתככם" (געיה כבדה בשי״ן). אם אין געיה כבדה בשי״ן אז תיתכן געיה קלה בתי״ו (המצויה בכתי״ל).</span><ul class="mam-doc-parts">
<li>
ל=אֲשֶֽׁר־בְּתֽוֹכְכֶם֙ (שתי געיות בתיבות המוקפות!) וכך במהדורתו הראשונה של ברויאר; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח.</li>
<li>
ש,ש1=אֲשֶֽׁר־בְּתוֹכְכֶם֙ (געיה כבדה בתיבה המוקפת לפי הכללים)</li>
<li>
ל1=אֲשֶׁר־בְּתוֹכְכֶם֙ (אין געיה) לפי עדותו של ברויאר, אבל הדף חסר בצילום כתב היד במרשתת.</li>
</ul>
</td></tr>
<tr><td id="c15v15">טו</td><td>הַקָּהָ֕ל חֻקָּ֥ה אַחַ֛ת לָכֶ֖ם וְלַגֵּ֣ר הַגָּ֑ר חֻקַּ֤ת עוֹלָם֙ לְדֹרֹ֣תֵיכֶ֔ם כָּכֶ֛ם כַּגֵּ֥ר יִהְיֶ֖ה לִפְנֵ֥י יְהֹוָֽה׃</td><td class="bordered"></td></tr>
<tr><td id="c15v16">טז</td><td>תּוֹרָ֥ה אַחַ֛ת וּמִשְׁפָּ֥ט אֶחָ֖ד יִהְיֶ֣ה לָכֶ֑ם וְלַגֵּ֖ר הַגָּ֥ר אִתְּכֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c15v17">יז</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c15v18">יח</td><td>דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם בְּבֹֽאֲכֶם֙ אֶל־הָאָ֔רֶץ אֲשֶׁ֥ר אֲנִ֛י מֵבִ֥יא אֶתְכֶ֖ם שָֽׁמָּה׃</td><td class="bordered"></td></tr>
<tr><td id="c15v19">יט</td><td>וְהָיָ֕ה בַּאֲכׇלְכֶ֖ם מִלֶּ֣חֶם הָאָ֑רֶץ תָּרִ֥ימוּ תְרוּמָ֖ה לַיהֹוָֽה׃</td><td class="bordered"></td></tr>
<tr><td id="c15v20">כ</td><td>רֵאשִׁית֙ עֲרִסֹ֣תֵכֶ֔ם חַלָּ֖ה תָּרִ֣ימוּ תְרוּמָ֑ה כִּתְרוּמַ֣ת גֹּ֔רֶן כֵּ֖ן תָּרִ֥ימוּ אֹתָֽהּ׃</td><td class="bordered"></td></tr>
<tr><td id="c15v21">כא</td><td>מֵרֵאשִׁית֙ עֲרִסֹ֣תֵיכֶ֔ם תִּתְּנ֥וּ לַיהֹוָ֖ה תְּרוּמָ֑ה לְדֹרֹ֖תֵיכֶֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c15v22">כב</td><td>וְכִ֣י תִשְׁגּ֔וּ וְלֹ֣א תַעֲשׂ֔וּ אֵ֥ת כׇּל־הַמִּצְוֺ֖ת הָאֵ֑לֶּה אֲשֶׁר־דִּבֶּ֥ר יְהֹוָ֖ה אֶל־מֹשֶֽׁה׃</td><td class="bordered"></td></tr>
<tr><td id="c15v23">כג</td><td>אֵת֩ כׇּל־אֲשֶׁ֨ר צִוָּ֧ה יְהֹוָ֛ה אֲלֵיכֶ֖ם בְּיַד־מֹשֶׁ֑ה מִן־הַיּ֞וֹם אֲשֶׁ֨ר צִוָּ֧ה יְהֹוָ֛ה וָהָ֖לְאָה לְדֹרֹתֵיכֶֽם׃</td><td class="bordered"></td></tr>
<tr><td id="c15v24">כד</td><td>וְהָיָ֗ה אִ֣ם מֵעֵינֵ֣י הָעֵדָה֮ נֶעֶשְׂתָ֣ה לִשְׁגָגָה֒ וְעָשׂ֣וּ כׇל־הָעֵדָ֡ה פַּ֣ר בֶּן־בָּקָר֩ אֶחָ֨ד לְעֹלָ֜ה לְרֵ֤יחַ נִיחֹ֙חַ֙ לַֽיהֹוָ֔ה וּמִנְחָת֥וֹ וְנִסְכּ֖וֹ כַּמִּשְׁפָּ֑ט וּשְׂעִיר־עִזִּ֥ים אֶחָ֖ד לְחַטָּֽת׃</td><td class="bordered"></td></tr>
<tr><td id="c15v25">כה</td><td>וְכִפֶּ֣ר הַכֹּהֵ֗ן עַֽל־כׇּל־עֲדַ֛ת בְּנֵ֥י יִשְׂרָאֵ֖ל וְנִסְלַ֣ח לָהֶ֑ם כִּֽי־שְׁגָגָ֣ה הִ֔וא וְהֵם֩ הֵבִ֨יאוּ אֶת־קׇרְבָּנָ֜ם אִשֶּׁ֣ה לַֽיהֹוָ֗ה וְחַטָּאתָ֛ם לִפְנֵ֥י יְהֹוָ֖ה עַל־שִׁגְגָתָֽם׃</td><td class="bordered"></td></tr>
<tr><td id="c15v26">כו</td><td>וְנִסְלַ֗ח לְכׇל־עֲדַת֙ בְּנֵ֣י יִשְׂרָאֵ֔ל וְלַגֵּ֖ר הַגָּ֣ר בְּתוֹכָ֑ם כִּ֥י לְכׇל־הָעָ֖ם בִּשְׁגָגָֽה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c15v27">כז</td><td>וְאִם־נֶ֥פֶשׁ אַחַ֖ת תֶּחֱטָ֣א בִשְׁגָגָ֑ה וְהִקְרִ֛יבָה עֵ֥ז בַּת־שְׁנָתָ֖הּ לְחַטָּֽאת׃</td><td class="bordered"></td></tr>
<tr><td id="c15v28">כח</td><td>וְכִפֶּ֣ר הַכֹּהֵ֗ן עַל־הַנֶּ֧פֶשׁ הַשֹּׁגֶ֛גֶת בְּחֶטְאָ֥הֿ בִשְׁגָגָ֖ה לִפְנֵ֣י יְהֹוָ֑ה לְכַפֵּ֥ר עָלָ֖יו וְנִסְלַ֥ח לֽוֹ׃</td><td class="bordered"></td></tr>
<tr><td id="c15v29">כט</td><td>הָֽאֶזְרָח֙ בִּבְנֵ֣י יִשְׂרָאֵ֔ל וְלַגֵּ֖ר הַגָּ֣ר בְּתוֹכָ֑ם תּוֹרָ֤ה אַחַת֙ יִהְיֶ֣ה לָכֶ֔ם לָעֹשֶׂ֖ה בִּשְׁגָגָֽה׃</td><td class="bordered"></td></tr>
<tr><td id="c15v30">ל</td><td>וְהַנֶּ֜פֶשׁ אֲשֶֽׁר־תַּעֲשֶׂ֣ה&thinsp;<span class="mam-lp-legarmeih">׀</span> בְּיָ֣ד רָמָ֗ה מִן־הָֽאֶזְרָח֙ וּמִן־הַגֵּ֔ר אֶת־יְהֹוָ֖ה ה֣וּא מְגַדֵּ֑ף וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמָּֽהּ׃</td><td class="bordered"></td></tr>
<tr><td id="c15v31">לא</td><td>כִּ֤י דְבַר־יְהֹוָה֙ בָּזָ֔ה וְאֶת־מִצְוָת֖וֹ הֵפַ֑ר הִכָּרֵ֧ת&thinsp;<span class="mam-lp-paseq">׀</span>&thinsp;תִּכָּרֵ֛ת הַנֶּ֥פֶשׁ הַהִ֖וא עֲוֺנָ֥הֿ בָֽהּ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c15v32">לב</td><td>וַיִּהְי֥וּ בְנֵֽי־יִשְׂרָאֵ֖ל בַּמִּדְבָּ֑ר וַֽיִּמְצְא֗וּ אִ֛ישׁ מְקֹשֵׁ֥שׁ עֵצִ֖ים בְּי֥וֹם הַשַּׁבָּֽת׃</td><td class="bordered"></td></tr>
<tr><td id="c15v33">לג</td><td>וַיַּקְרִ֣יבוּ אֹת֔וֹ הַמֹּצְאִ֥ים אֹת֖וֹ מְקֹשֵׁ֣שׁ עֵצִ֑ים אֶל־מֹשֶׁה֙ וְאֶֽל־אַהֲרֹ֔ן וְאֶ֖ל כׇּל־הָעֵדָֽה׃</td><td class="bordered"></td></tr>
<tr><td id="c15v34">לד</td><td>וַיַּנִּ֥יחוּ אֹת֖וֹ בַּמִּשְׁמָ֑ר כִּ֚י לֹ֣א פֹרַ֔שׁ מַה־יֵּעָשֶׂ֖ה לֽוֹ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c15v35">לה</td><td>וַיֹּ֤אמֶר יְהֹוָה֙ אֶל־מֹשֶׁ֔ה מ֥וֹת יוּמַ֖ת הָאִ֑ישׁ רָג֨וֹם אֹת֤וֹ בָֽאֲבָנִים֙ כׇּל־הָ֣עֵדָ֔ה מִח֖וּץ לַֽמַּחֲנֶֽה׃</td><td class="bordered"></td></tr>
<tr><td id="c15v36">לו</td><td>וַיֹּצִ֨יאוּ אֹת֜וֹ כׇּל־הָעֵדָ֗ה אֶל־מִחוּץ֙ לַֽמַּחֲנֶ֔ה וַיִּרְגְּמ֥וּ אֹת֛וֹ בָּאֲבָנִ֖ים וַיָּמֹ֑ת כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c15v37">לז</td><td>וַיֹּ֥אמֶר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c15v38">לח</td><td>דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם וְעָשׂ֨וּ לָהֶ֥ם צִיצִ֛ת עַל־כַּנְפֵ֥י בִגְדֵיהֶ֖ם לְדֹרֹתָ֑ם <span class="mam-doc-target-without-callout">וְנָ֥תְנ֛וּ</span> עַל־צִיצִ֥ת הַכָּנָ֖ף פְּתִ֥יל תְּכֵֽלֶת׃</td><td class="bordered"><span class="mam-doc-lemma">וְנָ֥תְנ֛וּ</span> <span class="mam-doc-part-0">=ל ושיטת-א (מרכא בתיבת תביר)</span><ul class="mam-doc-parts">
<li>
דפוסים וקורן=וְנָֽתְנ֛וּ (געיה במקום מרכא) וכן בהקלדה מגירסה 4.12)</li>
</ul>
</td></tr>
<tr><td id="c15v39">לט</td><td>וְהָיָ֣ה לָכֶם֮ לְצִיצִת֒ וּרְאִיתֶ֣ם אֹת֗וֹ וּזְכַרְתֶּם֙ אֶת־כׇּל־מִצְוֺ֣ת יְהֹוָ֔ה וַעֲשִׂיתֶ֖ם אֹתָ֑ם <span class="mam-doc-target-without-callout">וְלֹֽא־תָת֜וּרוּ</span> אַחֲרֵ֤י לְבַבְכֶם֙ וְאַחֲרֵ֣י עֵֽינֵיכֶ֔ם אֲשֶׁר־אַתֶּ֥ם זֹנִ֖ים אַחֲרֵיהֶֽם׃</td><td class="bordered"><span class="mam-doc-lemma">וְלֹֽא־תָת֜וּרוּ</span> <span class="mam-doc-part-0">כתיב=בש ומסורת טברנית ורמ״ה</span><ul class="mam-doc-parts">
<li>
לש1=וְלֹֽא־תָתֻ֜רוּ (כתיב חסר וי״ו)</li>
<li>
טעמים=א(ס)לש1 &lt;ול֨א תת֜ורו? לא כן אלא במקף&gt;</li>
<li>
דפוסים וקורן=וְלֹ֨א תָת֜וּרוּ (קדמא ואזלא)</li>
</ul>
</td></tr>
<tr><td id="c15v40">מ</td><td>לְמַ֣עַן תִּזְכְּר֔וּ וַעֲשִׂיתֶ֖ם אֶת־כׇּל־מִצְוֺתָ֑י וִהְיִיתֶ֥ם קְדֹשִׁ֖ים <span class="mam-doc-target-without-callout">לֵאלֹֽהֵיכֶֽם</span>׃</td><td class="bordered"><span class="mam-doc-lemma">לֵאלֹֽהֵיכֶֽם</span> <span class="mam-doc-part-0">=ש; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכן בדפוסים וקורן וסימנים). בצילום כתי״ל1 ברשת העמוד חסר.</span><ul class="mam-doc-parts">
<li>
ל=לֵֽאלֹהֵיכֶֽם (געיה בלמ״ד) ובעקבותיו ברויאר.</li>
<li>
ש1?=לֵאלֹהֵיכֶֽם (אין סימן של געיה אך המקום מטושטש) וכך מג״ה.</li>
</ul>
</td></tr>
<tr><td id="c15v41">מא</td><td>אֲנִ֞י יְהֹוָ֣ה אֱלֹֽהֵיכֶ֗ם אֲשֶׁ֨ר הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם לִהְי֥וֹת לָכֶ֖ם לֵאלֹהִ֑ים אֲנִ֖י יְהֹוָ֥ה אֱלֹהֵיכֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c16v1">טז:</td><td>וַיִּקַּ֣ח קֹ֔רַח בֶּן־יִצְהָ֥ר בֶּן־קְהָ֖ת בֶּן־לֵוִ֑י וְדָתָ֨ן וַאֲבִירָ֜ם בְּנֵ֧י אֱלִיאָ֛ב וְא֥וֹן בֶּן־פֶּ֖לֶת בְּנֵ֥י רְאוּבֵֽן׃</td><td class="bordered"></td></tr>
<tr><td id="c16v2">ב</td><td>וַיָּקֻ֙מוּ֙ לִפְנֵ֣י מֹשֶׁ֔ה וַאֲנָשִׁ֥ים מִבְּנֵֽי־יִשְׂרָאֵ֖ל חֲמִשִּׁ֣ים וּמָאתָ֑יִם נְשִׂיאֵ֥י עֵדָ֛ה קְרִאֵ֥י מוֹעֵ֖ד אַנְשֵׁי־שֵֽׁם׃</td><td class="bordered"></td></tr>
<tr><td id="c16v3">ג</td><td>וַיִּֽקָּהֲל֞וּ עַל־מֹשֶׁ֣ה וְעַֽל־אַהֲרֹ֗ן וַיֹּאמְר֣וּ אֲלֵהֶם֮ רַב־לָכֶם֒ כִּ֤י כׇל־הָֽעֵדָה֙ כֻּלָּ֣ם קְדֹשִׁ֔ים וּבְתוֹכָ֖ם יְהֹוָ֑ה וּמַדּ֥וּעַ תִּֽתְנַשְּׂא֖וּ עַל־קְהַ֥ל יְהֹוָֽה׃</td><td class="bordered"></td></tr>
<tr><td id="c16v4">ד</td><td>וַיִּשְׁמַ֣ע מֹשֶׁ֔ה וַיִּפֹּ֖ל עַל־פָּנָֽיו׃</td><td class="bordered"></td></tr>
<tr><td id="c16v5">ה</td><td>וַיְדַבֵּ֨ר אֶל־קֹ֜רַח וְאֶֽל־כׇּל־עֲדָתוֹ֮ לֵאמֹר֒ בֹּ֠קֶר וְיֹדַ֨ע יְהֹוָ֧ה אֶת־אֲשֶׁר־ל֛וֹ וְאֶת־הַקָּד֖וֹשׁ וְהִקְרִ֣יב אֵלָ֑יו וְאֵ֛ת אֲשֶׁ֥ר יִבְחַר־בּ֖וֹ יַקְרִ֥יב אֵלָֽיו׃</td><td class="bordered"></td></tr>
<tr><td id="c16v6">ו</td><td>זֹ֖את עֲשׂ֑וּ קְחוּ־לָכֶ֣ם מַחְתּ֔וֹת קֹ֖רַח וְכׇל־עֲדָתֽוֹ׃</td><td class="bordered"></td></tr>
<tr><td id="c16v7">ז</td><td>וּתְנ֣וּ בָהֵ֣ן&thinsp;<span class="mam-lp-paseq">׀</span>&thinsp;אֵ֡שׁ וְשִׂ֩ימוּ֩ עֲלֵיהֶ֨ן&thinsp;<span class="mam-lp-paseq">׀</span>&thinsp;קְטֹ֜רֶת לִפְנֵ֤י יְהֹוָה֙ מָחָ֔ר וְהָיָ֗ה הָאִ֛ישׁ אֲשֶׁר־יִבְחַ֥ר יְהֹוָ֖ה ה֣וּא הַקָּד֑וֹשׁ רַב־לָכֶ֖ם בְּנֵ֥י לֵוִֽי׃</td><td class="bordered"></td></tr>
<tr><td id="c16v8">ח</td><td>וַיֹּ֥אמֶר מֹשֶׁ֖ה אֶל־קֹ֑רַח שִׁמְעוּ־נָ֖א בְּנֵ֥י לֵוִֽי׃</td><td class="bordered"></td></tr>
<tr><td id="c16v9">ט</td><td><span class="mam-doc-target-without-callout">הַמְעַ֣ט</span> מִכֶּ֗ם כִּֽי־הִבְדִּיל֩ אֱלֹהֵ֨י יִשְׂרָאֵ֤ל אֶתְכֶם֙ מֵעֲדַ֣ת יִשְׂרָאֵ֔ל לְהַקְרִ֥יב אֶתְכֶ֖ם אֵלָ֑יו לַעֲבֹ֗ד אֶת־עֲבֹדַת֙ מִשְׁכַּ֣ן יְהֹוָ֔ה וְלַעֲמֹ֛ד לִפְנֵ֥י הָעֵדָ֖ה לְשָׁרְתָֽם׃</td><td class="bordered"><span class="mam-doc-lemma">הַמְעַ֣ט</span> <span class="mam-doc-part-0">=א(ס)ל &lt;הֽמעט? אין מתג בה״א וגם בשני [פס' י"ג]&gt;</span><ul class="mam-doc-parts">
<li>
דפוסים וקורן=הַֽמְעַ֣ט (בגעיה)</li>
</ul>
</td></tr>
<tr><td id="c16v10">י</td><td>וַיַּקְרֵב֙ אֹֽתְךָ֔ וְאֶת־כׇּל־אַחֶ֥יךָ בְנֵי־לֵוִ֖י אִתָּ֑ךְ וּבִקַּשְׁתֶּ֖ם גַּם־כְּהֻנָּֽה׃</td><td class="bordered"></td></tr>
<tr><td id="c16v11">יא</td><td>לָכֵ֗ן אַתָּה֙ וְכׇל־עֲדָ֣תְךָ֔ הַנֹּעָדִ֖ים עַל־יְהֹוָ֑ה וְאַהֲרֹ֣ן מַה־ה֔וּא כִּ֥י <span class="mam-kq"><span class="mam-kq-k">(תלונו)</span> <span class="mam-kq-q">[תַלִּ֖ינוּ]</span></span> עָלָֽיו׃</td><td class="bordered"></td></tr>
<tr><td id="c16v12">יב</td><td>וַיִּשְׁלַ֣ח מֹשֶׁ֔ה לִקְרֹ֛א לְדָתָ֥ן וְלַאֲבִירָ֖ם בְּנֵ֣י אֱלִיאָ֑ב וַיֹּאמְר֖וּ לֹ֥א נַעֲלֶֽה׃</td><td class="bordered"></td></tr>
<tr><td id="c16v13">יג</td><td><span class="mam-doc-target-without-callout">הַמְעַ֗ט</span> כִּ֤י הֶֽעֱלִיתָ֙נוּ֙ מֵאֶ֨רֶץ זָבַ֤ת חָלָב֙ וּדְבַ֔שׁ לַהֲמִיתֵ֖נוּ בַּמִּדְבָּ֑ר כִּֽי־תִשְׂתָּרֵ֥ר עָלֵ֖ינוּ גַּם־הִשְׂתָּרֵֽר׃</td><td class="bordered"><span class="mam-doc-lemma">הַמְעַ֗ט</span> <span class="mam-doc-part-0">=א(ס)ל &lt;הֽמעט? אין מתג בה״א [פס' ט] וגם בשני [כאן]&gt;</span><ul class="mam-doc-parts">
<li>
דפוסים וקורן=הַֽמְעַ֗ט</li>
</ul>
</td></tr>
<tr><td id="c16v14">יד</td><td>אַ֡ף לֹ֣א אֶל־אֶ֩רֶץ֩ זָבַ֨ת חָלָ֤ב וּדְבַשׁ֙ הֲבִ֣יאֹתָ֔נוּ וַתִּ֨תֶּן־לָ֔נוּ נַחֲלַ֖ת שָׂדֶ֣ה וָכָ֑רֶם הַעֵינֵ֞י הָאֲנָשִׁ֥ים הָהֵ֛ם תְּנַקֵּ֖ר לֹ֥א נַעֲלֶֽה׃</td><td class="bordered"></td></tr>
<tr><td id="c16v15">טו</td><td>וַיִּ֤חַר לְמֹשֶׁה֙ מְאֹ֔ד וַיֹּ֙אמֶר֙ אֶל־יְהֹוָ֔ה אַל־תֵּ֖פֶן אֶל־מִנְחָתָ֑ם לֹ֠א חֲמ֨וֹר אֶחָ֤ד מֵהֶם֙ נָשָׂ֔אתִי וְלֹ֥א הֲרֵעֹ֖תִי אֶת־אַחַ֥ד מֵהֶֽם׃</td><td class="bordered"></td></tr>
<tr><td id="c16v16">טז</td><td>וַיֹּ֤אמֶר מֹשֶׁה֙ אֶל־קֹ֔רַח אַתָּה֙ וְכׇל־עֲדָ֣תְךָ֔ הֱי֖וּ לִפְנֵ֣י יְהֹוָ֑ה אַתָּ֥ה וָהֵ֛ם וְאַהֲרֹ֖ן מָחָֽר׃</td><td class="bordered"></td></tr>
<tr><td id="c16v17">יז</td><td>וּקְח֣וּ&thinsp;<span class="mam-lp-legarmeih">׀</span> אִ֣ישׁ מַחְתָּת֗וֹ וּנְתַתֶּ֤ם עֲלֵיהֶם֙ קְטֹ֔רֶת וְהִקְרַבְתֶּ֞ם לִפְנֵ֤י יְהֹוָה֙ אִ֣ישׁ מַחְתָּת֔וֹ חֲמִשִּׁ֥ים וּמָאתַ֖יִם מַחְתֹּ֑ת וְאַתָּ֥ה וְאַהֲרֹ֖ן אִ֥ישׁ מַחְתָּתֽוֹ׃</td><td class="bordered"></td></tr>
<tr><td id="c16v18">יח</td><td>וַיִּקְח֞וּ אִ֣ישׁ מַחְתָּת֗וֹ וַיִּתְּנ֤וּ עֲלֵיהֶם֙ אֵ֔שׁ וַיָּשִׂ֥ימוּ עֲלֵיהֶ֖ם קְטֹ֑רֶת וַֽיַּעַמְד֗וּ פֶּ֛תַח אֹ֥הֶל מוֹעֵ֖ד וּמֹשֶׁ֥ה וְאַהֲרֹֽן׃</td><td class="bordered"></td></tr>
<tr><td id="c16v19">יט</td><td>וַיַּקְהֵ֨ל עֲלֵיהֶ֥ם קֹ֙רַח֙ אֶת־כׇּל־הָ֣עֵדָ֔ה אֶל־פֶּ֖תַח אֹ֣הֶל מוֹעֵ֑ד וַיֵּרָ֥א כְבוֹד־יְהֹוָ֖ה אֶל־כׇּל־הָעֵדָֽה׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c16v20">כ</td><td>וַיְדַבֵּ֣ר יְהֹוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</td><td class="bordered"></td></tr>
<tr><td id="c16v21">כא</td><td>הִבָּ֣דְל֔וּ מִתּ֖וֹךְ הָעֵדָ֣ה הַזֹּ֑את <span class="mam-doc-target-without-callout">וַאֲכַלֶּ֥ה</span> אֹתָ֖ם כְּרָֽגַע׃</td><td class="bordered"><span class="mam-doc-lemma">וַאֲכַלֶּ֥ה</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וַאַכַלֶּ֥ה (נקודות החטף חסרות באל״ף)</li>
<li>
הערות ברויאר ודותן והמקליד</li>
</ul>
</td></tr>
<tr><td id="c16v22">כב</td><td>וַיִּפְּל֤וּ עַל־פְּנֵיהֶם֙ וַיֹּ֣אמְר֔וּ אֵ֕ל אֱלֹהֵ֥י הָרוּחֹ֖ת לְכׇל־בָּשָׂ֑ר הָאִ֤ישׁ אֶחָד֙ יֶחֱטָ֔א וְעַ֥ל כׇּל־הָעֵדָ֖ה תִּקְצֹֽף׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c16v23">כג</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c16v24">כד</td><td>דַּבֵּ֥ר אֶל־הָעֵדָ֖ה לֵאמֹ֑ר הֵֽעָלוּ֙ מִסָּבִ֔יב לְמִשְׁכַּן־קֹ֖רַח דָּתָ֥ן וַאֲבִירָֽם׃</td><td class="bordered"></td></tr>
<tr><td id="c16v25">כה</td><td>וַיָּ֣קׇם מֹשֶׁ֔ה וַיֵּ֖לֶךְ אֶל־דָּתָ֣ן וַאֲבִירָ֑ם וַיֵּלְכ֥וּ אַחֲרָ֖יו זִקְנֵ֥י יִשְׂרָאֵֽל׃</td><td class="bordered"></td></tr>
<tr><td id="c16v26">כו</td><td>וַיְדַבֵּ֨ר אֶל־הָעֵדָ֜ה לֵאמֹ֗ר ס֣וּרוּ נָ֡א מֵעַל֩ <span class="mam-dqq-unstressed">אׇהֳלֵ֨י</span> הָאֲנָשִׁ֤ים הָֽרְשָׁעִים֙ הָאֵ֔לֶּה וְאַֽל־תִּגְּע֖וּ בְּכׇל־אֲשֶׁ֣ר לָהֶ֑ם פֶּן־תִּסָּפ֖וּ בְּכׇל־חַטֹּאתָֽם׃</td><td class="bordered"></td></tr>
<tr><td id="c16v27">כז</td><td>וַיֵּעָל֗וּ מֵעַ֧ל <span class="mam-doc-target-without-callout">מִשְׁכַּן־קֹ֛רַח</span> דָּתָ֥ן וַאֲבִירָ֖ם מִסָּבִ֑יב וְדָתָ֨ן וַאֲבִירָ֜ם יָצְא֣וּ נִצָּבִ֗ים פֶּ֚תַח <span class="mam-doc-target-without-callout"><span class="mam-dqq-stressed">אׇֽהֳלֵיהֶ֔ם</span></span> וּנְשֵׁיהֶ֥ם וּבְנֵיהֶ֖ם וְטַפָּֽם׃</td><td class="bordered"><span class="mam-doc-lemma">מִשְׁכַּן־קֹ֛רַח</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=מִשְׁכַּן־קֹ֛רֶח (בסגול)</li>
<li>
הערות ברויאר ודותן והמקליד</li>
</ul>
<br><span class="mam-doc-lemma"><span class="mam-dqq-stressed">אׇֽהֳלֵיהֶ֔ם</span></span> <span class="mam-doc-part-0">ל=אָֽהֳלֵיהֶ֔ם בגעיה ימנית</span></td></tr>
<tr><td id="c16v28">כח</td><td>וַיֹּ֘אמֶר֮ מֹשֶׁה֒ בְּזֹאת֙ תֵּֽדְע֔וּן כִּֽי־יְהֹוָ֣ה שְׁלָחַ֔נִי לַעֲשׂ֕וֹת אֵ֥ת כׇּל־הַֽמַּעֲשִׂ֖ים הָאֵ֑לֶּה כִּי־לֹ֖א מִלִּבִּֽי׃</td><td class="bordered"></td></tr>
<tr><td id="c16v29">כט</td><td>אִם־כְּמ֤וֹת כׇּל־הָֽאָדָם֙ יְמֻת֣וּן אֵ֔לֶּה וּפְקֻדַּת֙ כׇּל־הָ֣אָדָ֔ם יִפָּקֵ֖ד עֲלֵיהֶ֑ם לֹ֥א יְהֹוָ֖ה שְׁלָחָֽנִי׃</td><td class="bordered"></td></tr>
<tr><td id="c16v30">ל</td><td>וְאִם־בְּרִיאָ֞ה יִבְרָ֣א יְהֹוָ֗ה וּפָצְתָ֨ה הָאֲדָמָ֤ה אֶת־פִּ֙יהָ֙ וּבָלְעָ֤ה אֹתָם֙ וְאֶת־כׇּל־אֲשֶׁ֣ר לָהֶ֔ם וְיָרְד֥וּ חַיִּ֖ים שְׁאֹ֑לָה וִֽידַעְתֶּ֕ם כִּ֧י נִֽאֲצ֛וּ הָאֲנָשִׁ֥ים הָאֵ֖לֶּה אֶת־יְהֹוָֽה׃</td><td class="bordered"></td></tr>
<tr><td id="c16v31">לא</td><td>וַיְהִי֙ כְּכַלֹּת֔וֹ לְדַבֵּ֕ר אֵ֥ת כׇּל־הַדְּבָרִ֖ים הָאֵ֑לֶּה וַתִּבָּקַ֥ע הָאֲדָמָ֖ה אֲשֶׁ֥ר תַּחְתֵּיהֶֽם׃</td><td class="bordered"></td></tr>
<tr><td id="c16v32">לב</td><td>וַתִּפְתַּ֤ח הָאָ֙רֶץ֙ אֶת־פִּ֔יהָ וַתִּבְלַ֥ע אֹתָ֖ם וְאֶת־בָּתֵּיהֶ֑ם וְאֵ֤ת כׇּל־הָאָדָם֙ אֲשֶׁ֣ר לְקֹ֔רַח וְאֵ֖ת <span class="mam-doc-target-without-callout">כׇּל־הָרְכֽוּשׁ</span>׃</td><td class="bordered"><span class="mam-doc-lemma">כׇּל־הָרְכֽוּשׁ</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=כׇּל־הָרֲכֽוּשׁ (חטף)</li>
<li>
הערת ברויאר</li>
</ul>
</td></tr>
<tr><td id="c16v33">לג</td><td>וַיֵּ֨רְד֜וּ הֵ֣ם וְכׇל־אֲשֶׁ֥ר לָהֶ֛ם חַיִּ֖ים שְׁאֹ֑לָה וַתְּכַ֤ס עֲלֵיהֶם֙ הָאָ֔רֶץ וַיֹּאבְד֖וּ מִתּ֥וֹךְ הַקָּהָֽל׃</td><td class="bordered"></td></tr>
<tr><td id="c16v34">לד</td><td>וְכׇל־יִשְׂרָאֵ֗ל אֲשֶׁ֛ר סְבִיבֹתֵיהֶ֖ם נָ֣סוּ לְקֹלָ֑ם כִּ֣י אָֽמְר֔וּ פֶּן־תִּבְלָעֵ֖נוּ הָאָֽרֶץ׃</td><td class="bordered"></td></tr>
<tr><td id="c16v35">לה</td><td>וְאֵ֥שׁ יָצְאָ֖ה מֵאֵ֣ת יְהֹוָ֑ה וַתֹּ֗אכַל אֵ֣ת הַחֲמִשִּׁ֤ים וּמָאתַ֙יִם֙ אִ֔ישׁ מַקְרִיבֵ֖י הַקְּטֹֽרֶת׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c17v1">יז:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c17v2">ב</td><td>אֱמֹ֨ר אֶל־אֶלְעָזָ֜ר בֶּן־אַהֲרֹ֣ן הַכֹּהֵ֗ן וְיָרֵ֤ם אֶת־הַמַּחְתֹּת֙ מִבֵּ֣ין הַשְּׂרֵפָ֔ה וְאֶת־הָאֵ֖שׁ זְרֵה־הָ֑לְאָה כִּ֖י קָדֵֽשׁוּ׃</td><td class="bordered"></td></tr>
<tr><td id="c17v3">ג</td><td>אֵ֡ת מַחְתּוֹת֩ הַֽחַטָּאִ֨ים הָאֵ֜לֶּה בְּנַפְשֹׁתָ֗ם וְעָשׂ֨וּ אֹתָ֜ם רִקֻּעֵ֤י פַחִים֙ צִפּ֣וּי לַמִּזְבֵּ֔חַ כִּֽי־הִקְרִיבֻ֥ם לִפְנֵֽי־יְהֹוָ֖ה וַיִּקְדָּ֑שׁוּ וְיִֽהְי֥וּ לְא֖וֹת לִבְנֵ֥י יִשְׂרָאֵֽל׃</td><td class="bordered"></td></tr>
<tr><td id="c17v4">ד</td><td>וַיִּקַּ֞ח אֶלְעָזָ֣ר הַכֹּהֵ֗ן אֵ֚ת מַחְתּ֣וֹת הַנְּחֹ֔שֶׁת אֲשֶׁ֥ר הִקְרִ֖יבוּ הַשְּׂרֻפִ֑ים וַֽיְרַקְּע֖וּם צִפּ֥וּי לַמִּזְבֵּֽחַ׃</td><td class="bordered"></td></tr>
<tr><td id="c17v5">ה</td><td>זִכָּר֞וֹן לִבְנֵ֣י יִשְׂרָאֵ֗ל לְ֠מַ֠עַן אֲשֶׁ֨ר לֹֽא־יִקְרַ֜ב אִ֣ישׁ זָ֗ר אֲ֠שֶׁ֠ר לֹ֣א מִזֶּ֤רַע אַהֲרֹן֙ ה֔וּא לְהַקְטִ֥יר קְטֹ֖רֶת לִפְנֵ֣י יְהֹוָ֑ה וְלֹֽא־יִהְיֶ֤ה כְקֹ֙רַח֙ וְכַ֣עֲדָת֔וֹ כַּאֲשֶׁ֨ר דִּבֶּ֧ר יְהֹוָ֛ה בְּיַד־מֹשֶׁ֖ה לֽוֹ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=אין פרשה</span></td></tr>
<tr><td id="c17v6">ו</td><td>וַיִּלֹּ֜נוּ כׇּל־עֲדַ֤ת בְּנֵֽי־יִשְׂרָאֵל֙ <span class="mam-dqq-unstressed">מִֽמׇּחֳרָ֔ת</span> עַל־מֹשֶׁ֥ה וְעַֽל־אַהֲרֹ֖ן לֵאמֹ֑ר אַתֶּ֥ם הֲמִתֶּ֖ם אֶת־עַ֥ם יְהֹוָֽה׃</td><td class="bordered"></td></tr>
<tr><td id="c17v7">ז</td><td>וַיְהִ֗י בְּהִקָּהֵ֤ל הָֽעֵדָה֙ עַל־מֹשֶׁ֣ה וְעַֽל־אַהֲרֹ֔ן וַיִּפְנוּ֙ אֶל־אֹ֣הֶל מוֹעֵ֔ד וְהִנֵּ֥ה כִסָּ֖הוּ הֶעָנָ֑ן וַיֵּרָ֖א כְּב֥וֹד יְהֹוָֽה׃</td><td class="bordered"></td></tr>
<tr><td id="c17v8">ח</td><td>וַיָּבֹ֤א מֹשֶׁה֙ וְאַהֲרֹ֔ן אֶל־פְּנֵ֖י אֹ֥הֶל מוֹעֵֽד׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c17v9">ט</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c17v10">י</td><td>הֵרֹ֗מּוּ מִתּוֹךְ֙ הָעֵדָ֣ה הַזֹּ֔את וַאֲכַלֶּ֥ה אֹתָ֖ם כְּרָ֑גַע וַֽיִּפְּל֖וּ עַל־פְּנֵיהֶֽם׃</td><td class="bordered"></td></tr>
<tr><td id="c17v11">יא</td><td>וַיֹּ֨אמֶר מֹשֶׁ֜ה אֶֽל־אַהֲרֹ֗ן קַ֣ח אֶת־הַ֠מַּחְתָּ֠ה וְתֶן־עָלֶ֨יהָ אֵ֜שׁ מֵעַ֤ל הַמִּזְבֵּ֙חַ֙ וְשִׂ֣ים קְטֹ֔רֶת וְהוֹלֵ֧ךְ מְהֵרָ֛ה אֶל־הָעֵדָ֖ה וְכַפֵּ֣ר עֲלֵיהֶ֑ם כִּֽי־יָצָ֥א הַקֶּ֛צֶף מִלִּפְנֵ֥י יְהֹוָ֖ה הֵחֵ֥ל הַנָּֽגֶף׃</td><td class="bordered"></td></tr>
<tr><td id="c17v12">יב</td><td>וַיִּקַּ֨ח אַהֲרֹ֜ן כַּאֲשֶׁ֣ר&thinsp;<span class="mam-lp-legarmeih">׀</span> דִּבֶּ֣ר מֹשֶׁ֗ה וַיָּ֙רׇץ֙ <span class="mam-doc-target-without-callout">אֶל־תּ֣וֹךְ</span> הַקָּהָ֔ל וְהִנֵּ֛ה הֵחֵ֥ל הַנֶּ֖גֶף בָּעָ֑ם וַיִּתֵּן֙ אֶֽת־הַקְּטֹ֔רֶת וַיְכַפֵּ֖ר עַל־הָעָֽם׃</td><td class="bordered"><span class="mam-doc-lemma">אֶל־תּ֣וֹךְ</span> <span class="mam-doc-part-0">ל=אֶל־תּ֣וֹך (חסר שוא!)</span><ul class="mam-doc-parts">
<li>
הערות דותן והמקליד</li>
</ul>
</td></tr>
<tr><td id="c17v13">יג</td><td>וַיַּעֲמֹ֥ד בֵּֽין־הַמֵּתִ֖ים וּבֵ֣ין הַֽחַיִּ֑ים וַתֵּעָצַ֖ר הַמַּגֵּפָֽה׃</td><td class="bordered"></td></tr>
<tr><td id="c17v14">יד</td><td>וַיִּהְי֗וּ הַמֵּתִים֙ בַּמַּגֵּפָ֔ה אַרְבָּעָ֥ה עָשָׂ֛ר אֶ֖לֶף וּשְׁבַ֣ע מֵא֑וֹת מִלְּבַ֥ד הַמֵּתִ֖ים עַל־דְּבַר־קֹֽרַח׃</td><td class="bordered"></td></tr>
<tr><td id="c17v15">טו</td><td>וַיָּ֤שׇׁב אַהֲרֹן֙ אֶל־מֹשֶׁ֔ה אֶל־פֶּ֖תַח אֹ֣הֶל מוֹעֵ֑ד וְהַמַּגֵּפָ֖ה נֶעֱצָֽרָה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c17v16">טז</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c17v17">יז</td><td>דַּבֵּ֣ר&thinsp;<span class="mam-lp-legarmeih">׀</span> אֶל־בְּנֵ֣י יִשְׂרָאֵ֗ל וְקַ֣ח מֵֽאִתָּ֡ם מַטֶּ֣ה מַטֶּה֩ לְבֵ֨ית אָ֜ב מֵאֵ֤ת כׇּל־נְשִֽׂיאֵהֶם֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת אִ֣ישׁ אֶת־שְׁמ֔וֹ תִּכְתֹּ֖ב עַל־מַטֵּֽהוּ׃</td><td class="bordered"></td></tr>
<tr><td id="c17v18">יח</td><td>וְאֵת֙ שֵׁ֣ם אַהֲרֹ֔ן תִּכְתֹּ֖ב עַל־מַטֵּ֣ה לֵוִ֑י כִּ֚י מַטֶּ֣ה אֶחָ֔ד לְרֹ֖אשׁ בֵּ֥ית אֲבוֹתָֽם׃</td><td class="bordered"></td></tr>
<tr><td id="c17v19">יט</td><td>וְהִנַּחְתָּ֖ם בְּאֹ֣הֶל מוֹעֵ֑ד לִפְנֵי֙ הָֽעֵד֔וּת אֲשֶׁ֛ר אִוָּעֵ֥ד לָכֶ֖ם שָֽׁמָּה׃</td><td class="bordered"></td></tr>
<tr><td id="c17v20">כ</td><td>וְהָיָ֗ה הָאִ֛ישׁ אֲשֶׁ֥ר אֶבְחַר־בּ֖וֹ מַטֵּ֣הוּ יִפְרָ֑ח וַהֲשִׁכֹּתִ֣י מֵֽעָלַ֗י אֶת־תְּלֻנּוֹת֙ בְּנֵ֣י יִשְׂרָאֵ֔ל אֲשֶׁ֛ר הֵ֥ם מַלִּינִ֖ם עֲלֵיכֶֽם׃</td><td class="bordered"></td></tr>
<tr><td id="c17v21">כא</td><td>וַיְדַבֵּ֨ר מֹשֶׁ֜ה אֶל־בְּנֵ֣י יִשְׂרָאֵ֗ל וַיִּתְּנ֣וּ אֵלָ֣יו&thinsp;<span class="mam-lp-paseq">׀</span>&thinsp;<span class="mam-doc-target-without-callout">כׇּֽל־נְשִׂיאֵיהֶ֡ם</span> מַטֶּה֩ לְנָשִׂ֨יא אֶחָ֜ד מַטֶּ֨ה לְנָשִׂ֤יא אֶחָד֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת וּמַטֵּ֥ה אַהֲרֹ֖ן בְּת֥וֹךְ מַטּוֹתָֽם׃</td><td class="bordered"><span class="mam-doc-lemma">כׇּֽל־נְשִׂיאֵיהֶ֡ם</span> <span class="mam-doc-part-0">=ש,ש1,ל1; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח</span><ul class="mam-doc-parts">
<li>
ל=כָּֽל־נְשִֽׂיאֵיהֶ֡ם (שתי געיות בתיבות המוקפות!)</li>
<li>
קורן=כׇּל־נְשִֽׂיאֵיהֶ֡ם וכך במג״ה.</li>
</ul>
</td></tr>
<tr><td id="c17v22">כב</td><td>וַיַּנַּ֥ח מֹשֶׁ֛ה אֶת־הַמַּטֹּ֖ת לִפְנֵ֣י יְהֹוָ֑ה בְּאֹ֖הֶל הָעֵדֻֽת׃</td><td class="bordered"></td></tr>
<tr><td id="c17v23">כג</td><td>וַיְהִ֣י <span class="mam-dqq-unstressed">מִֽמׇּחֳרָ֗ת</span> וַיָּבֹ֤א מֹשֶׁה֙ אֶל־אֹ֣הֶל הָעֵד֔וּת וְהִנֵּ֛ה פָּרַ֥ח מַטֵּֽה־אַהֲרֹ֖ן לְבֵ֣ית לֵוִ֑י וַיֹּ֤צֵֽא פֶ֙רַח֙ וַיָּ֣צֵֽץ צִ֔יץ וַיִּגְמֹ֖ל שְׁקֵדִֽים׃</td><td class="bordered"></td></tr>
<tr><td id="c17v24">כד</td><td>וַיֹּצֵ֨א מֹשֶׁ֤ה אֶת־כׇּל־הַמַּטֹּת֙ מִלִּפְנֵ֣י יְהֹוָ֔ה אֶֽל־כׇּל־בְּנֵ֖י יִשְׂרָאֵ֑ל וַיִּרְא֥וּ וַיִּקְח֖וּ אִ֥ישׁ מַטֵּֽהוּ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c17v25">כה</td><td>וַיֹּ֨אמֶר יְהֹוָ֜ה אֶל־מֹשֶׁ֗ה הָשֵׁ֞ב אֶת־מַטֵּ֤ה אַהֲרֹן֙ לִפְנֵ֣י הָעֵד֔וּת לְמִשְׁמֶ֥רֶת לְא֖וֹת לִבְנֵי־מֶ֑רִי וּתְכַ֧ל תְּלוּנֹּתָ֛ם מֵעָלַ֖י וְלֹ֥א יָמֻֽתוּ׃</td><td class="bordered"></td></tr>
<tr><td id="c17v26">כו</td><td>וַיַּ֖עַשׂ מֹשֶׁ֑ה כַּאֲשֶׁ֨ר צִוָּ֧ה יְהֹוָ֛ה אֹת֖וֹ כֵּ֥ן עָשָֽׂה׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c17v27">כז</td><td>וַיֹּֽאמְרוּ֙ בְּנֵ֣י יִשְׂרָאֵ֔ל אֶל־מֹשֶׁ֖ה לֵאמֹ֑ר הֵ֥ן גָּוַ֛עְנוּ אָבַ֖דְנוּ כֻּלָּ֥נוּ <span class="mam-doc-target-without-callout">אָבָֽדְנוּ</span>׃</td><td class="bordered"><span class="mam-doc-lemma">אָבָֽדְנוּ</span> <span class="mam-doc-part-0">=ש,ש1 ובדפוסים</span><ul class="mam-doc-parts">
<li>
ל?=אָבָֽדְנּוּ (נקודת דגש בנו״ן?!)</li>
</ul>
</td></tr>
<tr><td id="c17v28">כח</td><td>כֹּ֣ל הַקָּרֵ֧ב&thinsp;<span class="mam-lp-paseq">׀</span>&thinsp;הַקָּרֵ֛ב אֶל־מִשְׁכַּ֥ן יְהֹוָ֖ה יָמ֑וּת הַאִ֥ם תַּ֖מְנוּ לִגְוֺֽעַ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c18v1">יח:</td><td>וַיֹּ֤אמֶר יְהֹוָה֙ אֶֽל־אַהֲרֹ֔ן אַתָּ֗ה וּבָנֶ֤יךָ וּבֵית־אָבִ֙יךָ֙ אִתָּ֔ךְ תִּשְׂא֖וּ אֶת־עֲוֺ֣ן הַמִּקְדָּ֑שׁ וְאַתָּה֙ וּבָנֶ֣יךָ אִתָּ֔ךְ תִּשְׂא֖וּ אֶת־עֲוֺ֥ן כְּהֻנַּתְכֶֽם׃</td><td class="bordered"></td></tr>
<tr><td id="c18v2">ב</td><td>וְגַ֣ם אֶת־אַחֶ֩יךָ֩ מַטֵּ֨ה לֵוִ֜י שֵׁ֤בֶט אָבִ֙יךָ֙ הַקְרֵ֣ב אִתָּ֔ךְ וְיִלָּו֥וּ עָלֶ֖יךָ <span class="mam-doc-target-without-callout">וִישָֽׁרְת֑וּךָ</span> וְאַתָּה֙ וּבָנֶ֣יךָ אִתָּ֔ךְ לִפְנֵ֖י אֹ֥הֶל הָעֵדֻֽת׃</td><td class="bordered"><span class="mam-doc-lemma">וִישָֽׁרְת֑וּךָ</span> <span class="mam-doc-part-0">=א(ס),ש,ל1(?) ושיטות א,ל (געיה בשי״ן ולא בוי״ו); ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח.</span><ul class="mam-doc-parts">
<li>
א(ס)=&lt;"וִֽישָֽׁרֲת֑וּךָ" מלא ויו? כן, ובשוא לבד, ואין מתג בואו [!]&gt; ואם כן נראה מנוסח השאלה שהיתה געיה בשי״ן.</li>
<li>
ל=וִֽישָׁרְת֑וּךָ (!) וכך אצל ברויאר ומג״ה.</li>
<li>
ש1=וִישָׁרְת֑וּךָ</li>
<li>
דפוסים וקורן=וִֽישָֽׁרֲת֑וּךָ כמו בנוסח השאלה של א(ס).</li>
</ul>
</td></tr>
<tr><td id="c18v3">ג</td><td>וְשָֽׁמְרוּ֙ מִֽשְׁמַרְתְּךָ֔ וּמִשְׁמֶ֖רֶת כׇּל־הָאֹ֑הֶל אַךְ֩ אֶל־כְּלֵ֨י הַקֹּ֤דֶשׁ וְאֶל־הַמִּזְבֵּ֙חַ֙ לֹ֣א יִקְרָ֔בוּ וְלֹֽא־יָמֻ֥תוּ גַם־הֵ֖ם גַּם־אַתֶּֽם׃</td><td class="bordered"></td></tr>
<tr><td id="c18v4">ד</td><td>וְנִלְו֣וּ עָלֶ֔יךָ וְשָֽׁמְר֗וּ אֶת־מִשְׁמֶ֙רֶת֙ אֹ֣הֶל מוֹעֵ֔ד לְכֹ֖ל עֲבֹדַ֣ת הָאֹ֑הֶל וְזָ֖ר לֹא־יִקְרַ֥ב אֲלֵיכֶֽם׃</td><td class="bordered"></td></tr>
<tr><td id="c18v5">ה</td><td>וּשְׁמַרְתֶּ֗ם אֵ֚ת מִשְׁמֶ֣רֶת הַקֹּ֔דֶשׁ וְאֵ֖ת מִשְׁמֶ֣רֶת הַמִּזְבֵּ֑חַ וְלֹֽא־יִהְיֶ֥ה ע֛וֹד קֶ֖צֶף עַל־בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c18v6">ו</td><td>וַאֲנִ֗י הִנֵּ֤ה לָקַ֙חְתִּי֙ אֶת־אֲחֵיכֶ֣ם הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל לָכֶ֞ם מַתָּנָ֤ה נְתֻנִים֙ לַֽיהֹוָ֔ה לַעֲבֹ֕ד אֶת־עֲבֹדַ֖ת אֹ֥הֶל מוֹעֵֽד׃</td><td class="bordered"></td></tr>
<tr><td id="c18v7">ז</td><td>וְאַתָּ֣ה וּבָנֶ֣יךָ אִ֠תְּךָ֠ תִּשְׁמְר֨וּ אֶת־כְּהֻנַּתְכֶ֜ם לְכׇל־דְּבַ֧ר הַמִּזְבֵּ֛חַ וּלְמִבֵּ֥ית לַפָּרֹ֖כֶת וַעֲבַדְתֶּ֑ם עֲבֹדַ֣ת מַתָּנָ֗ה אֶתֵּן֙ אֶת־כְּהֻנַּתְכֶ֔ם וְהַזָּ֥ר הַקָּרֵ֖ב יוּמָֽת׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c18v8">ח</td><td>וַיְדַבֵּ֣ר יְהֹוָה֮ אֶֽל־אַהֲרֹן֒ וַאֲנִי֙ הִנֵּ֣ה נָתַ֣תִּֽי לְךָ֔ אֶת־מִשְׁמֶ֖רֶת תְּרוּמֹתָ֑י לְכׇל־קׇדְשֵׁ֣י בְנֵֽי־יִ֠שְׂרָאֵ֠ל לְךָ֨ נְתַתִּ֧ים לְמׇשְׁחָ֛ה וּלְבָנֶ֖יךָ לְחׇק־עוֹלָֽם׃</td><td class="bordered"></td></tr>
<tr><td id="c18v9">ט</td><td><span class="mam-doc-target-without-callout">זֶֽה־יִהְיֶ֥ה לְךָ֛</span> מִקֹּ֥דֶשׁ הַקֳּדָשִׁ֖ים מִן־הָאֵ֑שׁ כׇּל־קׇ֠רְבָּנָ֠ם לְֽכׇל־מִנְחָתָ֞ם וּלְכׇל־חַטָּאתָ֗ם וּלְכׇל־אֲשָׁמָם֙ אֲשֶׁ֣ר יָשִׁ֣יבוּ לִ֔י קֹ֣דֶשׁ <span class="mam-dqq-stressed">קׇֽדָשִׁ֥ים</span> לְךָ֛ ה֖וּא וּלְבָנֶֽיךָ׃</td><td class="bordered"><span class="mam-doc-lemma">זֶֽה־יִהְיֶ֥ה לְךָ֛</span> <span class="mam-doc-part-0">=ל ("זה" מוקפת למרכא ותביר)</span><ul class="mam-doc-parts">
<li>
דפוסים וקורן=זֶ֣ה יִהְיֶ֥ה לְךָ֛ (מונח ומרכא ותביר)</li>
</ul>
</td></tr>
<tr><td id="c18v10">י</td><td>בְּקֹ֥דֶשׁ הַקֳּדָשִׁ֖ים <span class="mam-doc-target-without-callout">תֹּאכְלֶ֑נּוּ</span> כׇּל־זָכָר֙ יֹאכַ֣ל אֹת֔וֹ קֹ֖דֶשׁ יִֽהְיֶה־לָּֽךְ׃</td><td class="bordered"><span class="mam-doc-lemma">תֹּאכְלֶ֑נּוּ</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=תֹּאכֲלֶ֑נּוּ (חטף)</li>
</ul>
</td></tr>
<tr><td id="c18v11">יא</td><td>וְזֶה־לְּךָ֞ תְּרוּמַ֣ת מַתָּנָ֗ם לְכׇל־תְּנוּפֹת֮ בְּנֵ֣י יִשְׂרָאֵל֒ לְךָ֣ נְתַתִּ֗ים וּלְבָנֶ֧יךָ וְלִבְנֹתֶ֛יךָ אִתְּךָ֖ לְחׇק־עוֹלָ֑ם כׇּל־טָה֥וֹר בְּבֵיתְךָ֖ יֹאכַ֥ל אֹתֽוֹ׃</td><td class="bordered"></td></tr>
<tr><td id="c18v12">יב</td><td>כֹּ֚ל חֵ֣לֶב יִצְהָ֔ר וְכׇל־חֵ֖לֶב תִּיר֣וֹשׁ וְדָגָ֑ן רֵאשִׁיתָ֛ם אֲשֶׁר־יִתְּנ֥וּ לַֽיהֹוָ֖ה לְךָ֥ נְתַתִּֽים׃</td><td class="bordered"></td></tr>
<tr><td id="c18v13">יג</td><td>בִּכּוּרֵ֞י כׇּל־אֲשֶׁ֧ר בְּאַרְצָ֛ם אֲשֶׁר־יָבִ֥יאוּ לַיהֹוָ֖ה לְךָ֣ יִהְיֶ֑ה כׇּל־טָה֥וֹר בְּבֵיתְךָ֖ <span class="mam-doc-target-without-callout">יֹאכְלֶֽנּוּ</span>׃</td><td class="bordered"><span class="mam-doc-lemma">יֹאכְלֶֽנּוּ</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=יֹאכֲלֶֽנּוּ (חטף)</li>
</ul>
</td></tr>
<tr><td id="c18v14">יד</td><td>כׇּל־חֵ֥רֶם בְּיִשְׂרָאֵ֖ל לְךָ֥ יִהְיֶֽה׃</td><td class="bordered"></td></tr>
<tr><td id="c18v15">טו</td><td>כׇּל־פֶּ֣טֶר רֶ֠חֶם לְֽכׇל־בָּשָׂ֞ר אֲשֶׁר־יַקְרִ֧יבוּ לַֽיהֹוָ֛ה בָּאָדָ֥ם וּבַבְּהֵמָ֖ה יִֽהְיֶה־לָּ֑ךְ אַ֣ךְ&thinsp;<span class="mam-lp-legarmeih">׀</span> פָּדֹ֣ה תִפְדֶּ֗ה אֵ֚ת בְּכ֣וֹר הָֽאָדָ֔ם וְאֵ֛ת בְּכֽוֹר־הַבְּהֵמָ֥ה הַטְּמֵאָ֖ה תִּפְדֶּֽה׃</td><td class="bordered"></td></tr>
<tr><td id="c18v16">טז</td><td>וּפְדוּיָו֙ מִבֶּן־חֹ֣דֶשׁ תִּפְדֶּ֔ה בְּעֶ֨רְכְּךָ֔ כֶּ֛סֶף חֲמֵ֥שֶׁת שְׁקָלִ֖ים בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה הֽוּא׃</td><td class="bordered"></td></tr>
<tr><td id="c18v17">יז</td><td><span class="mam-doc-target-without-callout">אַ֣ךְ בְּֽכוֹר־שׁ֡וֹר</span> אֽוֹ־בְכ֨וֹר כֶּ֜שֶׂב אֽוֹ־בְכ֥וֹר עֵ֛ז לֹ֥א תִפְדֶּ֖ה קֹ֣דֶשׁ הֵ֑ם אֶת־דָּמָ֞ם תִּזְרֹ֤ק עַל־הַמִּזְבֵּ֙חַ֙ וְאֶת־חֶלְבָּ֣ם תַּקְטִ֔יר אִשֶּׁ֛ה לְרֵ֥יחַ נִיחֹ֖חַ לַֽיהֹוָֽה׃</td><td class="bordered"><span class="mam-doc-lemma">אַ֣ךְ בְּֽכוֹר־שׁ֡וֹר</span> <span class="mam-doc-part-0">=ל</span><ul class="mam-doc-parts">
<li>
דפוסים וקורן=&lt;אַ֣ךְ בְּכוֹר־שׁ֡וֹר&gt; (אין געיה)</li>
</ul>
</td></tr>
<tr><td id="c18v18">יח</td><td>וּבְשָׂרָ֖ם יִהְיֶה־לָּ֑ךְ כַּחֲזֵ֧ה הַתְּנוּפָ֛ה וּכְשׁ֥וֹק הַיָּמִ֖ין לְךָ֥ יִהְיֶֽה׃</td><td class="bordered"></td></tr>
<tr><td id="c18v19">יט</td><td>כֹּ֣ל&thinsp;<span class="mam-lp-legarmeih">׀</span> תְּרוּמֹ֣ת הַקֳּדָשִׁ֗ים אֲשֶׁ֨ר יָרִ֥ימוּ בְנֵֽי־יִשְׂרָאֵל֮ לַֽיהֹוָה֒ נָתַ֣תִּֽי לְךָ֗ וּלְבָנֶ֧יךָ וְלִבְנֹתֶ֛יךָ אִתְּךָ֖ לְחׇק־עוֹלָ֑ם בְּרִית֩ מֶ֨לַח עוֹלָ֥ם הִוא֙ לִפְנֵ֣י יְהֹוָ֔ה לְךָ֖ וּלְזַרְעֲךָ֥ אִתָּֽךְ׃</td><td class="bordered"></td></tr>
<tr><td id="c18v20">כ</td><td>וַיֹּ֨אמֶר יְהֹוָ֜ה אֶֽל־אַהֲרֹ֗ן בְּאַרְצָם֙ לֹ֣א תִנְחָ֔ל וְחֵ֕לֶק לֹא־יִהְיֶ֥ה לְךָ֖ בְּתוֹכָ֑ם אֲנִ֤י חֶלְקְךָ֙ וְנַחֲלָ֣תְךָ֔ בְּת֖וֹךְ בְּנֵ֥י יִשְׂרָאֵֽל׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c18v21">כא</td><td>וְלִבְנֵ֣י לֵוִ֔י הִנֵּ֥ה נָתַ֛תִּי כׇּל־מַֽעֲשֵׂ֥ר בְּיִשְׂרָאֵ֖ל לְנַחֲלָ֑ה חֵ֤לֶף עֲבֹֽדָתָם֙ אֲשֶׁר־הֵ֣ם עֹֽבְדִ֔ים אֶת־עֲבֹדַ֖ת אֹ֥הֶל מוֹעֵֽד׃</td><td class="bordered"></td></tr>
<tr><td id="c18v22">כב</td><td>וְלֹא־יִקְרְב֥וּ ע֛וֹד בְּנֵ֥י יִשְׂרָאֵ֖ל אֶל־אֹ֣הֶל מוֹעֵ֑ד לָשֵׂ֥את חֵ֖טְא לָמֽוּת׃</td><td class="bordered"></td></tr>
<tr><td id="c18v23">כג</td><td>וְעָבַ֨ד הַלֵּוִ֜י ה֗וּא אֶת־עֲבֹדַת֙ אֹ֣הֶל מוֹעֵ֔ד וְהֵ֖ם יִשְׂא֣וּ עֲוֺנָ֑ם חֻקַּ֤ת עוֹלָם֙ לְדֹרֹ֣תֵיכֶ֔ם וּבְתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃</td><td class="bordered"></td></tr>
<tr><td id="c18v24">כד</td><td>כִּ֞י אֶת־מַעְשַׂ֣ר בְּנֵֽי־יִשְׂרָאֵ֗ל אֲשֶׁ֨ר יָרִ֤ימוּ <span class="mam-doc-target-without-callout">לַֽיהֹוָה֙</span> תְּרוּמָ֔ה נָתַ֥תִּי לַלְוִיִּ֖ם לְנַחֲלָ֑ה עַל־כֵּן֙ אָמַ֣רְתִּי לָהֶ֔ם בְּתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">לַֽיהֹוָה֙</span> <span class="mam-doc-part-0">ל=לַֽיהוָה֙ בגעיה ימנית</span></td></tr>
<tr><td id="c18v25">כה</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c18v26">כו</td><td>וְאֶל־הַלְוִיִּ֣ם תְּדַבֵּר֮ וְאָמַרְתָּ֣ אֲלֵהֶם֒ כִּֽי־תִ֠קְח֠וּ מֵאֵ֨ת בְּנֵֽי־יִשְׂרָאֵ֜ל אֶת־הַֽמַּעֲשֵׂ֗ר אֲשֶׁ֨ר נָתַ֧תִּי לָכֶ֛ם מֵאִתָּ֖ם בְּנַחֲלַתְכֶ֑ם וַהֲרֵמֹתֶ֤ם מִמֶּ֙נּוּ֙ תְּרוּמַ֣ת יְהֹוָ֔ה מַעֲשֵׂ֖ר מִן־הַֽמַּעֲשֵֽׂר׃</td><td class="bordered"></td></tr>
<tr><td id="c18v27">כז</td><td>וְנֶחְשַׁ֥ב לָכֶ֖ם תְּרוּמַתְכֶ֑ם כַּדָּגָן֙ מִן־הַגֹּ֔רֶן וְכַֽמְלֵאָ֖ה מִן־הַיָּֽקֶב׃</td><td class="bordered"></td></tr>
<tr><td id="c18v28">כח</td><td>כֵּ֣ן תָּרִ֤ימוּ גַם־אַתֶּם֙ תְּרוּמַ֣ת יְהֹוָ֔ה מִכֹּל֙ מַעְשְׂרֹ֣תֵיכֶ֔ם אֲשֶׁ֣ר תִּקְח֔וּ מֵאֵ֖ת בְּנֵ֣י יִשְׂרָאֵ֑ל וּנְתַתֶּ֤ם מִמֶּ֙נּוּ֙ אֶת־תְּרוּמַ֣ת יְהֹוָ֔ה לְאַהֲרֹ֖ן הַכֹּהֵֽן׃</td><td class="bordered"></td></tr>
<tr><td id="c18v29">כט</td><td>מִכֹּל֙ מַתְּנֹ֣תֵיכֶ֔ם תָּרִ֕ימוּ אֵ֖ת כׇּל־תְּרוּמַ֣ת יְהֹוָ֑ה <span class="mam-doc-target-without-callout">מִכׇּ֨ל־חֶלְבּ֔וֹ</span> אֶֽת־מִקְדְּשׁ֖וֹ מִמֶּֽנּוּ׃</td><td class="bordered"><span class="mam-doc-lemma">מִכׇּ֨ל־חֶלְבּ֔וֹ</span> <span class="mam-doc-part-0">=ש1 ובדפוסים</span><ul class="mam-doc-parts">
<li>
ל=מִכָּל־חֶלְבּ֔וֹ (אין מתיגה)</li>
</ul>
</td></tr>
<tr><td id="c18v30">ל</td><td>וְאָמַרְתָּ֖ אֲלֵהֶ֑ם בַּהֲרִֽימְכֶ֤ם אֶת־חֶלְבּוֹ֙ מִמֶּ֔נּוּ וְנֶחְשַׁב֙ לַלְוִיִּ֔ם כִּתְבוּאַ֥ת גֹּ֖רֶן וְכִתְבוּאַ֥ת יָֽקֶב׃</td><td class="bordered"></td></tr>
<tr><td id="c18v31">לא</td><td>וַאֲכַלְתֶּ֤ם אֹתוֹ֙ בְּכׇל־מָק֔וֹם אַתֶּ֖ם וּבֵֽיתְכֶ֑ם כִּֽי־שָׂכָ֥ר הוּא֙ לָכֶ֔ם חֵ֥לֶף עֲבֹֽדַתְכֶ֖ם בְּאֹ֥הֶל מוֹעֵֽד׃</td><td class="bordered"></td></tr>
<tr><td id="c18v32">לב</td><td>וְלֹֽא־תִשְׂא֤וּ עָלָיו֙ חֵ֔טְא בַּהֲרִֽימְכֶ֥ם אֶת־חֶלְבּ֖וֹ מִמֶּ֑נּוּ וְאֶת־קׇדְשֵׁ֧י בְנֵי־יִשְׂרָאֵ֛ל לֹ֥א תְחַלְּל֖וּ וְלֹ֥א תָמֽוּתוּ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c19v1">יט:</td><td>וַיְדַבֵּ֣ר יְהֹוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</td><td class="bordered"></td></tr>
<tr><td id="c19v2">ב</td><td>זֹ֚את חֻקַּ֣ת הַתּוֹרָ֔ה אֲשֶׁר־צִוָּ֥ה יְהֹוָ֖ה לֵאמֹ֑ר דַּבֵּ֣ר&thinsp;<span class="mam-lp-legarmeih">׀</span> אֶל־בְּנֵ֣י יִשְׂרָאֵ֗ל וְיִקְח֣וּ אֵלֶ֩יךָ֩ פָרָ֨ה אֲדֻמָּ֜ה תְּמִימָ֗ה אֲשֶׁ֤ר אֵֽין־בָּהּ֙ מ֔וּם אֲשֶׁ֛ר לֹא־עָלָ֥ה עָלֶ֖יהָ עֹֽל׃</td><td class="bordered"></td></tr>
<tr><td id="c19v3">ג</td><td>וּנְתַתֶּ֣ם אֹתָ֔הּ אֶל־אֶלְעָזָ֖ר הַכֹּהֵ֑ן וְהוֹצִ֤יא אֹתָהּ֙ אֶל־מִח֣וּץ לַֽמַּחֲנֶ֔ה וְשָׁחַ֥ט אֹתָ֖הּ לְפָנָֽיו׃</td><td class="bordered"></td></tr>
<tr><td id="c19v4">ד</td><td>וְלָקַ֞ח אֶלְעָזָ֧ר הַכֹּהֵ֛ן מִדָּמָ֖הּ בְּאֶצְבָּע֑וֹ וְהִזָּ֞ה אֶל־נֹ֨כַח פְּנֵ֧י אֹֽהֶל־מוֹעֵ֛ד מִדָּמָ֖הּ שֶׁ֥בַע פְּעָמִֽים׃</td><td class="bordered"></td></tr>
<tr><td id="c19v5">ה</td><td>וְשָׂרַ֥ף אֶת־הַפָּרָ֖ה לְעֵינָ֑יו אֶת־עֹרָ֤הּ וְאֶת־בְּשָׂרָהּ֙ וְאֶת־דָּמָ֔הּ עַל־פִּרְשָׁ֖הּ יִשְׂרֹֽף׃</td><td class="bordered"></td></tr>
<tr><td id="c19v6">ו</td><td>וְלָקַ֣ח הַכֹּהֵ֗ן עֵ֥ץ אֶ֛רֶז וְאֵז֖וֹב וּשְׁנִ֣י תוֹלָ֑עַת וְהִשְׁלִ֕יךְ אֶל־תּ֖וֹךְ שְׂרֵפַ֥ת הַפָּרָֽה׃</td><td class="bordered"></td></tr>
<tr><td id="c19v7">ז</td><td>וְכִבֶּ֨ס בְּגָדָ֜יו הַכֹּהֵ֗ן וְרָחַ֤ץ בְּשָׂרוֹ֙ בַּמַּ֔יִם וְאַחַ֖ר <span class="mam-doc-target-without-callout">יָבֹ֣א</span> אֶל־הַֽמַּחֲנֶ֑ה וְטָמֵ֥א הַכֹּהֵ֖ן עַד־הָעָֽרֶב׃</td><td class="bordered"><span class="mam-doc-lemma">יָבֹ֣א</span> <span class="mam-doc-part-0">=שש1 ומסורת-ל וטברניות ומ״ש</span><ul class="mam-doc-parts">
<li>
ל=יָב֣וֹא (כתיב מלא וי״ו)</li>
</ul>
</td></tr>
<tr><td id="c19v8">ח</td><td>וְהַשֹּׂרֵ֣ף אֹתָ֔הּ יְכַבֵּ֤ס בְּגָדָיו֙ בַּמַּ֔יִם וְרָחַ֥ץ בְּשָׂר֖וֹ בַּמָּ֑יִם וְטָמֵ֖א עַד־הָעָֽרֶב׃</td><td class="bordered"></td></tr>
<tr><td id="c19v9">ט</td><td>וְאָסַ֣ף&thinsp;<span class="mam-lp-legarmeih">׀</span> אִ֣ישׁ טָה֗וֹר אֵ֚ת אֵ֣פֶר הַפָּרָ֔ה וְהִנִּ֛יחַ מִח֥וּץ לַֽמַּחֲנֶ֖ה בְּמָק֣וֹם טָה֑וֹר וְ֠הָיְתָ֠ה לַעֲדַ֨ת בְּנֵֽי־יִשְׂרָאֵ֧ל לְמִשְׁמֶ֛רֶת לְמֵ֥י נִדָּ֖ה חַטָּ֥את הִֽוא׃</td><td class="bordered"></td></tr>
<tr><td id="c19v10">י</td><td>וְ֠כִבֶּ֠ס הָאֹסֵ֨ף אֶת־אֵ֤פֶר הַפָּרָה֙ אֶת־בְּגָדָ֔יו וְטָמֵ֖א עַד־הָעָ֑רֶב וְֽהָיְתָ֞ה לִבְנֵ֣י יִשְׂרָאֵ֗ל וְלַגֵּ֛ר הַגָּ֥ר בְּתוֹכָ֖ם לְחֻקַּ֥ת עוֹלָֽם׃</td><td class="bordered"></td></tr>
<tr><td id="c19v11">יא</td><td>הַנֹּגֵ֥עַ בְּמֵ֖ת לְכׇל־נֶ֣פֶשׁ אָדָ֑ם וְטָמֵ֖א שִׁבְעַ֥ת יָמִֽים׃</td><td class="bordered"></td></tr>
<tr><td id="c19v12">יב</td><td>ה֣וּא יִתְחַטָּא־ב֞וֹ בַּיּ֧וֹם הַשְּׁלִישִׁ֛י וּבַיּ֥וֹם הַשְּׁבִיעִ֖י יִטְהָ֑ר וְאִם־לֹ֨א יִתְחַטָּ֜א בַּיּ֧וֹם הַשְּׁלִישִׁ֛י וּבַיּ֥וֹם הַשְּׁבִיעִ֖י לֹ֥א יִטְהָֽר׃</td><td class="bordered"></td></tr>
<tr><td id="c19v13">יג</td><td>כׇּֽל־הַנֹּגֵ֡עַ בְּמֵ֣ת בְּנֶ֩פֶשׁ֩ הָאָדָ֨ם אֲשֶׁר־יָמ֜וּת וְלֹ֣א יִתְחַטָּ֗א אֶת־מִשְׁכַּ֤ן יְהֹוָה֙ טִמֵּ֔א וְנִכְרְתָ֛ה הַנֶּ֥פֶשׁ הַהִ֖וא מִיִּשְׂרָאֵ֑ל כִּי֩ מֵ֨י נִדָּ֜ה לֹא־זֹרַ֤ק עָלָיו֙ טָמֵ֣א יִהְיֶ֔ה ע֖וֹד טֻמְאָת֥וֹ בֽוֹ׃</td><td class="bordered"></td></tr>
<tr><td id="c19v14">יד</td><td>זֹ֚את הַתּוֹרָ֔ה אָדָ֖ם כִּֽי־יָמ֣וּת בְּאֹ֑הֶל כׇּל־הַבָּ֤א אֶל־הָאֹ֙הֶל֙ וְכׇל־אֲשֶׁ֣ר בָּאֹ֔הֶל יִטְמָ֖א שִׁבְעַ֥ת יָמִֽים׃</td><td class="bordered"></td></tr>
<tr><td id="c19v15">טו</td><td>וְכֹל֙ כְּלִ֣י פָת֔וּחַ אֲשֶׁ֛ר אֵין־צָמִ֥יד פָּתִ֖יל עָלָ֑יו טָמֵ֖א הֽוּא׃</td><td class="bordered"></td></tr>
<tr><td id="c19v16">טז</td><td>וְכֹ֨ל אֲשֶׁר־יִגַּ֜ע עַל־פְּנֵ֣י הַשָּׂדֶ֗ה בַּֽחֲלַל־חֶ֙רֶב֙ א֣וֹ בְמֵ֔ת אֽוֹ־בְעֶ֥צֶם אָדָ֖ם א֣וֹ בְקָ֑בֶר יִטְמָ֖א שִׁבְעַ֥ת יָמִֽים׃</td><td class="bordered"></td></tr>
<tr><td id="c19v17">יז</td><td>וְלָֽקְחוּ֙ לַטָּמֵ֔א מֵעֲפַ֖ר שְׂרֵפַ֣ת הַֽחַטָּ֑את וְנָתַ֥ן עָלָ֛יו מַ֥יִם חַיִּ֖ים אֶל־כֶּֽלִי׃</td><td class="bordered"></td></tr>
<tr><td id="c19v18">יח</td><td>וְלָקַ֨ח אֵז֜וֹב וְטָבַ֣ל בַּמַּ֘יִם֮ אִ֣ישׁ טָהוֹר֒ וְהִזָּ֤ה עַל־הָאֹ֙הֶל֙ וְעַל־כׇּל־הַכֵּלִ֔ים וְעַל־הַנְּפָשׁ֖וֹת אֲשֶׁ֣ר הָֽיוּ־שָׁ֑ם וְעַל־הַנֹּגֵ֗עַ בַּעֶ֙צֶם֙ א֣וֹ בֶֽחָלָ֔ל א֥וֹ בַמֵּ֖ת א֥וֹ בַקָּֽבֶר׃</td><td class="bordered"></td></tr>
<tr><td id="c19v19">יט</td><td>וְהִזָּ֤ה הַטָּהֹר֙ עַל־הַטָּמֵ֔א בַּיּ֥וֹם הַשְּׁלִישִׁ֖י וּבַיּ֣וֹם הַשְּׁבִיעִ֑י וְחִטְּאוֹ֙ בַּיּ֣וֹם הַשְּׁבִיעִ֔י וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָהֵ֥ר בָּעָֽרֶב׃</td><td class="bordered"></td></tr>
<tr><td id="c19v20">כ</td><td>וְאִ֤ישׁ אֲשֶׁר־יִטְמָא֙ וְלֹ֣א יִתְחַטָּ֔א וְנִכְרְתָ֛ה הַנֶּ֥פֶשׁ הַהִ֖וא מִתּ֣וֹךְ הַקָּהָ֑ל כִּי֩ אֶת־מִקְדַּ֨שׁ יְהֹוָ֜ה טִמֵּ֗א מֵ֥י נִדָּ֛ה לֹא־זֹרַ֥ק עָלָ֖יו טָמֵ֥א הֽוּא׃</td><td class="bordered"></td></tr>
<tr><td id="c19v21">כא</td><td>וְהָיְתָ֥ה <span class="mam-doc-target-without-callout">לָהֶ֖ם</span> לְחֻקַּ֣ת עוֹלָ֑ם וּמַזֵּ֤ה מֵֽי־הַנִּדָּה֙ יְכַבֵּ֣ס בְּגָדָ֔יו וְהַנֹּגֵ֙עַ֙ בְּמֵ֣י הַנִּדָּ֔ה יִטְמָ֖א עַד־הָעָֽרֶב׃</td><td class="bordered"><span class="mam-doc-lemma">לָהֶ֖ם</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=לָּהֶ֖ם (למ״ד דגושה)</li>
<li>
הערות ברויאר ודותן והמקליד</li>
</ul>
</td></tr>
<tr><td id="c19v22">כב</td><td>וְכֹ֛ל אֲשֶׁר־יִגַּע־בּ֥וֹ הַטָּמֵ֖א יִטְמָ֑א וְהַנֶּ֥פֶשׁ הַנֹּגַ֖עַת תִּטְמָ֥א עַד־הָעָֽרֶב׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c20v1">כ:</td><td>וַיָּבֹ֣אוּ בְנֵֽי־יִ֠שְׂרָאֵ֠ל כׇּל־הָ֨עֵדָ֤ה מִדְבַּר־צִן֙ בַּחֹ֣דֶשׁ הָֽרִאשׁ֔וֹן וַיֵּ֥שֶׁב הָעָ֖ם בְּקָדֵ֑שׁ וַתָּ֤מׇת שָׁם֙ מִרְיָ֔ם וַתִּקָּבֵ֖ר שָֽׁם׃</td><td class="bordered"></td></tr>
<tr><td id="c20v2">ב</td><td>וְלֹא־הָ֥יָה מַ֖יִם לָעֵדָ֑ה וַיִּקָּ֣הֲל֔וּ עַל־מֹשֶׁ֖ה וְעַֽל־אַהֲרֹֽן׃</td><td class="bordered"></td></tr>
<tr><td id="c20v3">ג</td><td>וַיָּ֥רֶב הָעָ֖ם עִם־מֹשֶׁ֑ה וַיֹּאמְר֣וּ לֵאמֹ֔ר וְל֥וּ גָוַ֛עְנוּ בִּגְוַ֥ע אַחֵ֖ינוּ לִפְנֵ֥י יְהֹוָֽה׃</td><td class="bordered"></td></tr>
<tr><td id="c20v4">ד</td><td>וְלָמָ֤ה הֲבֵאתֶם֙ אֶת־קְהַ֣ל יְהֹוָ֔ה אֶל־הַמִּדְבָּ֖ר הַזֶּ֑ה לָמ֣וּת שָׁ֔ם אֲנַ֖חְנוּ וּבְעִירֵֽנוּ׃</td><td class="bordered"></td></tr>
<tr><td id="c20v5">ה</td><td>וְלָמָ֤ה הֶֽעֱלִיתֻ֙נוּ֙ מִמִּצְרַ֔יִם לְהָבִ֣יא אֹתָ֔נוּ אֶל־הַמָּק֥וֹם הָרָ֖ע הַזֶּ֑ה לֹ֣א&thinsp;<span class="mam-lp-legarmeih">׀</span> מְק֣וֹם זֶ֗רַע וּתְאֵנָ֤ה וְגֶ֙פֶן֙ וְרִמּ֔וֹן וּמַ֥יִם אַ֖יִן לִשְׁתּֽוֹת׃</td><td class="bordered"></td></tr>
<tr><td id="c20v6">ו</td><td>וַיָּבֹא֩ מֹשֶׁ֨ה וְאַהֲרֹ֜ן מִפְּנֵ֣י הַקָּהָ֗ל אֶל־פֶּ֙תַח֙ אֹ֣הֶל מוֹעֵ֔ד וַֽיִּפְּל֖וּ עַל־פְּנֵיהֶ֑ם וַיֵּרָ֥א כְבוֹד־יְהֹוָ֖ה אֲלֵיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c20v7">ז</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c20v8">ח</td><td>קַ֣ח אֶת־הַמַּטֶּ֗ה וְהַקְהֵ֤ל אֶת־הָעֵדָה֙ אַתָּה֙ וְאַהֲרֹ֣ן אָחִ֔יךָ וְדִבַּרְתֶּ֧ם אֶל־הַסֶּ֛לַע לְעֵינֵיהֶ֖ם וְנָתַ֣ן מֵימָ֑יו וְהוֹצֵאתָ֨ לָהֶ֥ם מַ֙יִם֙ מִן־הַסֶּ֔לַע וְהִשְׁקִיתָ֥ אֶת־הָעֵדָ֖ה וְאֶת־בְּעִירָֽם׃</td><td class="bordered"></td></tr>
<tr><td id="c20v9">ט</td><td>וַיִּקַּ֥ח מֹשֶׁ֛ה אֶת־הַמַּטֶּ֖ה מִלִּפְנֵ֣י יְהֹוָ֑ה כַּאֲשֶׁ֖ר צִוָּֽהוּ׃</td><td class="bordered"></td></tr>
<tr><td id="c20v10">י</td><td>וַיַּקְהִ֜לוּ מֹשֶׁ֧ה וְאַהֲרֹ֛ן אֶת־הַקָּהָ֖ל אֶל־פְּנֵ֣י הַסָּ֑לַע וַיֹּ֣אמֶר לָהֶ֗ם שִׁמְעוּ־נָא֙ הַמֹּרִ֔ים הֲמִן־הַסֶּ֣לַע הַזֶּ֔ה נוֹצִ֥יא לָכֶ֖ם מָֽיִם׃</td><td class="bordered"></td></tr>
<tr><td id="c20v11">יא</td><td>וַיָּ֨רֶם מֹשֶׁ֜ה אֶת־יָד֗וֹ וַיַּ֧ךְ אֶת־הַסֶּ֛לַע בְּמַטֵּ֖הוּ פַּעֲמָ֑יִם וַיֵּצְאוּ֙ מַ֣יִם רַבִּ֔ים וַתֵּ֥שְׁתְּ הָעֵדָ֖ה וּבְעִירָֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c20v12">יב</td><td>וַיֹּ֣אמֶר יְהֹוָה֮ אֶל־מֹשֶׁ֣ה וְאֶֽל־אַהֲרֹן֒ יַ֚עַן לֹא־הֶאֱמַנְתֶּ֣ם בִּ֔י לְהַ֨קְדִּישֵׁ֔נִי לְעֵינֵ֖י בְּנֵ֣י יִשְׂרָאֵ֑ל לָכֵ֗ן לֹ֤א תָבִ֙יאוּ֙ אֶת־הַקָּהָ֣ל הַזֶּ֔ה אֶל־הָאָ֖רֶץ אֲשֶׁר־נָתַ֥תִּי לָהֶֽם׃</td><td class="bordered"></td></tr>
<tr><td id="c20v13">יג</td><td>הֵ֚מָּה מֵ֣י מְרִיבָ֔ה אֲשֶׁר־רָב֥וּ בְנֵֽי־יִשְׂרָאֵ֖ל אֶת־יְהֹוָ֑ה וַיִּקָּדֵ֖שׁ בָּֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c20v14">יד</td><td>וַיִּשְׁלַ֨ח מֹשֶׁ֧ה מַלְאָכִ֛ים מִקָּדֵ֖שׁ אֶל־מֶ֣לֶךְ אֱד֑וֹם כֹּ֤ה אָמַר֙ אָחִ֣יךָ יִשְׂרָאֵ֔ל אַתָּ֣ה יָדַ֔עְתָּ אֵ֥ת כׇּל־הַתְּלָאָ֖ה אֲשֶׁ֥ר מְצָאָֽתְנוּ׃</td><td class="bordered"></td></tr>
<tr><td id="c20v15">טו</td><td>וַיֵּרְד֤וּ אֲבֹתֵ֙ינוּ֙ מִצְרַ֔יְמָה וַנֵּ֥שֶׁב בְּמִצְרַ֖יִם יָמִ֣ים רַבִּ֑ים וַיָּרֵ֥עוּ לָ֛נוּ מִצְרַ֖יִם וְלַאֲבֹתֵֽינוּ׃</td><td class="bordered"></td></tr>
<tr><td id="c20v16">טז</td><td>וַנִּצְעַ֤ק אֶל־יְהֹוָה֙ וַיִּשְׁמַ֣ע קֹלֵ֔נוּ וַיִּשְׁלַ֣ח מַלְאָ֔ךְ וַיֹּצִאֵ֖נוּ מִמִּצְרָ֑יִם וְהִנֵּה֙ אֲנַ֣חְנוּ בְקָדֵ֔שׁ עִ֖יר קְצֵ֥ה גְבוּלֶֽךָ׃</td><td class="bordered"></td></tr>
<tr><td id="c20v17">יז</td><td>נַעְבְּרָה־נָּ֣א בְאַרְצֶ֗ךָ לֹ֤א נַעֲבֹר֙ בְּשָׂדֶ֣ה וּבְכֶ֔רֶם וְלֹ֥א נִשְׁתֶּ֖ה מֵ֣י בְאֵ֑ר דֶּ֧רֶךְ הַמֶּ֣לֶךְ נֵלֵ֗ךְ לֹ֤א נִטֶּה֙ יָמִ֣ין וּשְׂמֹ֔אול עַ֥ד אֲשֶֽׁר־נַעֲבֹ֖ר <span class="mam-doc-target-without-callout">גְּבֻלֶֽךָ</span>׃</td><td class="bordered"><span class="mam-doc-lemma">גְּבֻלֶֽךָ</span> <span class="mam-doc-part-0">שש1 ומסורות-אל וטברנית ורמ״ה</span><ul class="mam-doc-parts">
<li>
ל=גְּבוּלֶֽךָ (כתיב מלא וי״ו)</li>
</ul>
</td></tr>
<tr><td id="c20v18">יח</td><td>וַיֹּ֤אמֶר אֵלָיו֙ אֱד֔וֹם לֹ֥א תַעֲבֹ֖ר בִּ֑י פֶּן־בַּחֶ֖רֶב אֵצֵ֥א לִקְרָאתֶֽךָ׃</td><td class="bordered"></td></tr>
<tr><td id="c20v19">יט</td><td>וַיֹּאמְר֨וּ אֵלָ֥יו <span class="mam-doc-target-without-callout">בְּנֵֽי־יִשְׂרָאֵל֮</span> בַּֽמְסִלָּ֣ה נַעֲלֶה֒ וְאִם־מֵימֶ֤יךָ נִשְׁתֶּה֙ אֲנִ֣י וּמִקְנַ֔י וְנָתַתִּ֖י מִכְרָ֑ם רַ֥ק אֵין־דָּבָ֖ר בְּרַגְלַ֥י אֶֽעֱבֹֽרָה׃</td><td class="bordered"><span class="mam-doc-lemma">בְּנֵֽי־יִשְׂרָאֵל֮</span> <span class="mam-doc-part-0">הקלדה=בְּנֵֽי־יִשְׂרָאֵ֘ל</span><ul class="mam-doc-parts">
<li>
ראו את הערת הנוסח בתחילת פרשת כי תשא</li>
</ul>
</td></tr>
<tr><td id="c20v20">כ</td><td>וַיֹּ֖אמֶר לֹ֣א תַעֲבֹ֑ר וַיֵּצֵ֤א אֱדוֹם֙ לִקְרָאת֔וֹ בְּעַ֥ם כָּבֵ֖ד וּבְיָ֥ד חֲזָקָֽה׃</td><td class="bordered"></td></tr>
<tr><td id="c20v21">כא</td><td>וַיְמָאֵ֣ן&thinsp;<span class="mam-lp-legarmeih">׀</span> אֱד֗וֹם נְתֹן֙ אֶת־יִשְׂרָאֵ֔ל עֲבֹ֖ר בִּגְבֻל֑וֹ וַיֵּ֥ט יִשְׂרָאֵ֖ל מֵעָלָֽיו׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c20v22">כב</td><td>וַיִּסְע֖וּ מִקָּדֵ֑שׁ וַיָּבֹ֧אוּ בְנֵֽי־יִשְׂרָאֵ֛ל כׇּל־הָעֵדָ֖ה הֹ֥ר הָהָֽר׃</td><td class="bordered"></td></tr>
<tr><td id="c20v23">כג</td><td>וַיֹּ֧אמֶר יְהֹוָ֛ה אֶל־מֹשֶׁ֥ה וְאֶֽל־אַהֲרֹ֖ן בְּהֹ֣ר הָהָ֑ר עַל־גְּב֥וּל אֶֽרֶץ־אֱד֖וֹם לֵאמֹֽר׃</td><td class="bordered"></td></tr>
<tr><td id="c20v24">כד</td><td>יֵאָסֵ֤ף אַהֲרֹן֙ אֶל־עַמָּ֔יו כִּ֣י לֹ֤א יָבֹא֙ אֶל־הָאָ֔רֶץ אֲשֶׁ֥ר נָתַ֖תִּי לִבְנֵ֣י יִשְׂרָאֵ֑ל עַ֛ל אֲשֶׁר־מְרִיתֶ֥ם אֶת־פִּ֖י לְמֵ֥י מְרִיבָֽה׃</td><td class="bordered"></td></tr>
<tr><td id="c20v25">כה</td><td>קַ֚ח אֶֽת־אַהֲרֹ֔ן וְאֶת־אֶלְעָזָ֖ר בְּנ֑וֹ וְהַ֥עַל אֹתָ֖ם הֹ֥ר הָהָֽר׃</td><td class="bordered"></td></tr>
<tr><td id="c20v26">כו</td><td>וְהַפְשֵׁ֤ט אֶֽת־אַהֲרֹן֙ אֶת־בְּגָדָ֔יו וְהִלְבַּשְׁתָּ֖ם אֶת־אֶלְעָזָ֣ר בְּנ֑וֹ וְאַהֲרֹ֥ן יֵאָסֵ֖ף וּמֵ֥ת שָֽׁם׃</td><td class="bordered"></td></tr>
<tr><td id="c20v27">כז</td><td>וַיַּ֣עַשׂ מֹשֶׁ֔ה כַּאֲשֶׁ֖ר צִוָּ֣ה יְהֹוָ֑ה וַֽיַּעֲלוּ֙ אֶל־הֹ֣ר הָהָ֔ר לְעֵינֵ֖י כׇּל־הָעֵדָֽה׃</td><td class="bordered"></td></tr>
<tr><td id="c20v28">כח</td><td>וַיַּפְשֵׁט֩ מֹשֶׁ֨ה אֶֽת־אַהֲרֹ֜ן אֶת־בְּגָדָ֗יו וַיַּלְבֵּ֤שׁ אֹתָם֙ אֶת־אֶלְעָזָ֣ר בְּנ֔וֹ וַיָּ֧מׇת אַהֲרֹ֛ן שָׁ֖ם בְּרֹ֣אשׁ הָהָ֑ר וַיֵּ֧רֶד מֹשֶׁ֛ה וְאֶלְעָזָ֖ר מִן־הָהָֽר׃</td><td class="bordered"></td></tr>
<tr><td id="c20v29">כט</td><td>וַיִּרְאוּ֙ כׇּל־הָ֣עֵדָ֔ה כִּ֥י גָוַ֖ע אַהֲרֹ֑ן וַיִּבְכּ֤וּ אֶֽת־אַהֲרֹן֙ שְׁלֹשִׁ֣ים י֔וֹם כֹּ֖ל בֵּ֥ית יִשְׂרָאֵֽל׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c21v1">כא:</td><td>וַיִּשְׁמַ֞ע הַכְּנַעֲנִ֤י מֶֽלֶךְ־עֲרָד֙ יֹשֵׁ֣ב הַנֶּ֔גֶב כִּ֚י בָּ֣א יִשְׂרָאֵ֔ל דֶּ֖רֶךְ <span class="mam-doc-target-without-callout">הָאֲתָרִ֑ים</span> וַיִּלָּ֙חֶם֙ בְּיִשְׂרָאֵ֔ל וַיִּ֥שְׁבְּ&thinsp;<span class="mam-lp-paseq">׀</span>&thinsp;מִמֶּ֖נּוּ שֶֽׁבִי׃</td><td class="bordered"><span class="mam-doc-lemma">הָאֲתָרִ֑ים</span> <span class="mam-doc-part-0">=ל?שש1 ובדפוסים (וכן הכריע המקליד)</span><ul class="mam-doc-parts">
<li>
ל?=הָאֳתָרִ֑ים (לפי ברויאר ברשימתו הראשונה יש ספק נקודה לקמץ חטוף במקום חטף פתח; מהצילום קשה להבחין)</li>
</ul>
</td></tr>
<tr><td id="c21v2">ב</td><td>וַיִּדַּ֨ר יִשְׂרָאֵ֥ל נֶ֛דֶר לַֽיהֹוָ֖ה וַיֹּאמַ֑ר אִם־נָתֹ֨ן תִּתֵּ֜ן אֶת־הָעָ֤ם הַזֶּה֙ בְּיָדִ֔י וְהַֽחֲרַמְתִּ֖י אֶת־עָרֵיהֶֽם׃</td><td class="bordered"></td></tr>
<tr><td id="c21v3">ג</td><td>וַיִּשְׁמַ֨ע יְהֹוָ֜ה בְּק֣וֹל יִשְׂרָאֵ֗ל וַיִּתֵּן֙ אֶת־הַֽכְּנַעֲנִ֔י וַיַּחֲרֵ֥ם אֶתְהֶ֖ם וְאֶת־עָרֵיהֶ֑ם וַיִּקְרָ֥א שֵׁם־הַמָּק֖וֹם חׇרְמָֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c21v4">ד</td><td>וַיִּסְע֞וּ מֵהֹ֤ר הָהָר֙ דֶּ֣רֶךְ יַם־ס֔וּף <span class="mam-doc-target-without-callout">לִסְבֹ֖ב</span> אֶת־אֶ֣רֶץ אֱד֑וֹם וַתִּקְצַ֥ר נֶֽפֶשׁ־הָעָ֖ם בַּדָּֽרֶךְ׃</td><td class="bordered"><span class="mam-doc-lemma">לִסְבֹ֖ב</span> <span class="mam-doc-part-0">=א(ס)ל &lt;לִסְבֹּב דגש? לא כן אלא רפה&gt;</span><ul class="mam-doc-parts">
<li>
דפוסים וקורן=לִסְבֹּ֖ב (בי״ת ראשונה דגושה)</li>
</ul>
</td></tr>
<tr><td id="c21v5">ה</td><td>וַיְדַבֵּ֣ר הָעָ֗ם בֵּֽאלֹהִים֮ וּבְמֹשֶׁה֒ לָמָ֤ה הֶֽעֱלִיתֻ֙נוּ֙ מִמִּצְרַ֔יִם לָמ֖וּת בַּמִּדְבָּ֑ר כִּ֣י אֵ֥ין לֶ֙חֶם֙ וְאֵ֣ין מַ֔יִם וְנַפְשֵׁ֣נוּ קָ֔צָה בַּלֶּ֖חֶם הַקְּלֹקֵֽל׃</td><td class="bordered"></td></tr>
<tr><td id="c21v6">ו</td><td>וַיְשַׁלַּ֨ח יְהֹוָ֜ה בָּעָ֗ם אֵ֚ת הַנְּחָשִׁ֣ים הַשְּׂרָפִ֔ים וַֽיְנַשְּׁכ֖וּ אֶת־הָעָ֑ם וַיָּ֥מׇת עַם־רָ֖ב מִיִּשְׂרָאֵֽל׃</td><td class="bordered"></td></tr>
<tr><td id="c21v7">ז</td><td>וַיָּבֹא֩ הָעָ֨ם אֶל־מֹשֶׁ֜ה וַיֹּאמְר֣וּ חָטָ֗אנוּ כִּֽי־דִבַּ֤רְנוּ בַֽיהֹוָה֙ וָבָ֔ךְ הִתְפַּלֵּל֙ אֶל־יְהֹוָ֔ה וְיָסֵ֥ר מֵעָלֵ֖ינוּ אֶת־הַנָּחָ֑שׁ וַיִּתְפַּלֵּ֥ל מֹשֶׁ֖ה בְּעַ֥ד הָעָֽם׃</td><td class="bordered"></td></tr>
<tr><td id="c21v8">ח</td><td>וַיֹּ֨אמֶר יְהֹוָ֜ה אֶל־מֹשֶׁ֗ה עֲשֵׂ֤ה לְךָ֙ שָׂרָ֔ף וְשִׂ֥ים אֹת֖וֹ עַל־נֵ֑ס וְהָיָה֙ כׇּל־הַנָּשׁ֔וּךְ וְרָאָ֥ה אֹת֖וֹ וָחָֽי׃</td><td class="bordered"></td></tr>
<tr><td id="c21v9">ט</td><td>וַיַּ֤עַשׂ מֹשֶׁה֙ נְחַ֣שׁ נְחֹ֔שֶׁת וַיְשִׂמֵ֖הוּ עַל־הַנֵּ֑ס וְהָיָ֗ה אִם־נָשַׁ֤ךְ הַנָּחָשׁ֙ אֶת־אִ֔ישׁ וְהִבִּ֛יט אֶל־נְחַ֥שׁ הַנְּחֹ֖שֶׁת וָחָֽי׃</td><td class="bordered"></td></tr>
<tr><td id="c21v10">י</td><td>וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנ֖וּ בְּאֹבֹֽת׃</td><td class="bordered"></td></tr>
<tr><td id="c21v11">יא</td><td>וַיִּסְע֖וּ מֵאֹבֹ֑ת וַֽיַּחֲנ֞וּ בְּעִיֵּ֣י הָֽעֲבָרִ֗ים בַּמִּדְבָּר֙ אֲשֶׁר֙ עַל־פְּנֵ֣י מוֹאָ֔ב מִמִּזְרַ֖ח הַשָּֽׁמֶשׁ׃</td><td class="bordered"></td></tr>
<tr><td id="c21v12">יב</td><td>מִשָּׁ֖ם נָסָ֑עוּ וַֽיַּחֲנ֖וּ בְּנַ֥חַל זָֽרֶד׃</td><td class="bordered"></td></tr>
<tr><td id="c21v13">יג</td><td>מִשָּׁם֮ נָסָ֒עוּ֒ <span class="mam-doc-target-without-callout">וַֽיַּחֲנ֗וּ</span> מֵעֵ֤בֶר אַרְנוֹן֙ אֲשֶׁ֣ר בַּמִּדְבָּ֔ר הַיֹּצֵ֖א <span class="mam-doc-target-without-callout">מִגְּבֻ֣ל</span> הָֽאֱמֹרִ֑י כִּ֤י אַרְנוֹן֙ גְּב֣וּל מוֹאָ֔ב בֵּ֥ין מוֹאָ֖ב וּבֵ֥ין הָאֱמֹרִֽי׃</td><td class="bordered"><span class="mam-doc-lemma">וַֽיַּחֲנ֗וּ</span> <span class="mam-doc-part-0">=ל (בטעם רביע)</span><ul class="mam-doc-parts">
<li>
דפוסים וקורן=וַֽיַּחֲנ֞וּ (בטעם גרשיים)</li>
</ul>
<br><span class="mam-doc-lemma">מִגְּבֻ֣ל</span> <span class="mam-doc-part-0">=שש1 ומסורת-א וטברניות ורמ״ה</span><ul class="mam-doc-parts">
<li>
ל=מִגְּב֣וּל (כתיב מלא וי״ו)</li>
<li>
המקליד ציין תופעה חריגה בתיבה זו אבל לא ברור לְמה התכוון</li>
</ul>
</td></tr>
<tr><td id="c21v14">יד</td><td>עַל־כֵּן֙ יֵֽאָמַ֔ר בְּסֵ֖פֶר מִלְחֲמֹ֣ת יְהֹוָ֑ה אֶת־וָהֵ֣ב בְּסוּפָ֔ה וְאֶת־הַנְּחָלִ֖ים אַרְנֽוֹן׃</td><td class="bordered"></td></tr>
<tr><td id="c21v15">טו</td><td>וְאֶ֙שֶׁד֙ הַנְּחָלִ֔ים אֲשֶׁ֥ר נָטָ֖ה לְשֶׁ֣בֶת עָ֑ר וְנִשְׁעַ֖ן לִגְב֥וּל מוֹאָֽב׃</td><td class="bordered"></td></tr>
<tr><td id="c21v16">טז</td><td>וּמִשָּׁ֖ם בְּאֵ֑רָה הִ֣וא הַבְּאֵ֗ר אֲשֶׁ֨ר אָמַ֤ר יְהֹוָה֙ לְמֹשֶׁ֔ה אֱסֹף֙ אֶת־הָעָ֔ם וְאֶתְּנָ֥ה לָהֶ֖ם מָֽיִם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c21v17">יז</td><td>אָ֚ז יָשִׁ֣יר יִשְׂרָאֵ֔ל אֶת־הַשִּׁירָ֖ה הַזֹּ֑את עֲלִ֥י בְאֵ֖ר עֱנוּ־לָֽהּ׃</td><td class="bordered"></td></tr>
<tr><td id="c21v18">יח</td><td>בְּאֵ֞ר חֲפָר֣וּהָ שָׂרִ֗ים כָּר֙וּהָ֙ נְדִיבֵ֣י הָעָ֔ם בִּמְחֹקֵ֖ק בְּמִשְׁעֲנֹתָ֑ם וּמִמִּדְבָּ֖ר מַתָּנָֽה׃</td><td class="bordered"></td></tr>
<tr><td id="c21v19">יט</td><td>וּמִמַּתָּנָ֖ה נַחֲלִיאֵ֑ל וּמִנַּחֲלִיאֵ֖ל בָּמֽוֹת׃</td><td class="bordered"></td></tr>
<tr><td id="c21v20">כ</td><td>וּמִבָּמ֗וֹת הַגַּיְא֙ אֲשֶׁר֙ בִּשְׂדֵ֣ה מוֹאָ֔ב רֹ֖אשׁ הַפִּסְגָּ֑ה וְנִשְׁקָ֖פָה עַל־פְּנֵ֥י הַיְשִׁימֹֽן׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c21v21">כא</td><td>וַיִּשְׁלַ֤ח יִשְׂרָאֵל֙ מַלְאָכִ֔ים אֶל־סִיחֹ֥ן מֶֽלֶךְ־הָאֱמֹרִ֖י לֵאמֹֽר׃</td><td class="bordered"></td></tr>
<tr><td id="c21v22">כב</td><td>אֶעְבְּרָ֣ה בְאַרְצֶ֗ךָ לֹ֤א נִטֶּה֙ בְּשָׂדֶ֣ה וּבְכֶ֔רֶם לֹ֥א נִשְׁתֶּ֖ה מֵ֣י בְאֵ֑ר בְּדֶ֤רֶךְ הַמֶּ֙לֶךְ֙ נֵלֵ֔ךְ עַ֥ד אֲשֶֽׁר־נַעֲבֹ֖ר גְּבֻלֶֽךָ׃</td><td class="bordered"></td></tr>
<tr><td id="c21v23">כג</td><td>וְלֹא־נָתַ֨ן סִיחֹ֣ן אֶת־יִשְׂרָאֵל֮ עֲבֹ֣ר בִּגְבֻלוֹ֒ וַיֶּאֱסֹ֨ף סִיחֹ֜ן אֶת־כׇּל־עַמּ֗וֹ וַיֵּצֵ֞א לִקְרַ֤את יִשְׂרָאֵל֙ הַמִּדְבָּ֔רָה וַיָּבֹ֖א יָ֑הְצָה וַיִּלָּ֖חֶם בְּיִשְׂרָאֵֽל׃</td><td class="bordered"></td></tr>
<tr><td id="c21v24">כד</td><td>וַיַּכֵּ֥הוּ יִשְׂרָאֵ֖ל לְפִי־חָ֑רֶב וַיִּירַ֨שׁ אֶת־אַרְצ֜וֹ מֵֽאַרְנֹ֗ן עַד־יַבֹּק֙ עַד־בְּנֵ֣י עַמּ֔וֹן כִּ֣י עַ֔ז גְּב֖וּל בְּנֵ֥י עַמּֽוֹן׃</td><td class="bordered"></td></tr>
<tr><td id="c21v25">כה</td><td>וַיִּקַּח֙ יִשְׂרָאֵ֔ל אֵ֥ת כׇּל־הֶעָרִ֖ים הָאֵ֑לֶּה וַיֵּ֤שֶׁב יִשְׂרָאֵל֙ בְּכׇל־עָרֵ֣י הָֽאֱמֹרִ֔י בְּחֶשְׁבּ֖וֹן וּבְכׇל־בְּנֹתֶֽיהָ׃</td><td class="bordered"></td></tr>
<tr><td id="c21v26">כו</td><td>כִּ֣י חֶשְׁבּ֔וֹן עִ֗יר סִיחֹ֛ן מֶ֥לֶךְ הָאֱמֹרִ֖י הִ֑וא וְה֣וּא נִלְחַ֗ם בְּמֶ֤לֶךְ מוֹאָב֙ הָֽרִאשׁ֔וֹן וַיִּקַּ֧ח אֶת־כׇּל־אַרְצ֛וֹ מִיָּד֖וֹ עַד־אַרְנֹֽן׃</td><td class="bordered"></td></tr>
<tr><td id="c21v27">כז</td><td>עַל־כֵּ֛ן יֹאמְר֥וּ הַמֹּשְׁלִ֖ים בֹּ֣אוּ חֶשְׁבּ֑וֹן תִּבָּנֶ֥ה וְתִכּוֹנֵ֖ן עִ֥יר סִיחֽוֹן׃</td><td class="bordered"></td></tr>
<tr><td id="c21v28">כח</td><td>כִּי־אֵשׁ֙ יָֽצְאָ֣ה מֵֽחֶשְׁבּ֔וֹן לֶהָבָ֖ה מִקִּרְיַ֣ת סִיחֹ֑ן אָֽכְלָה֙ עָ֣ר מוֹאָ֔ב בַּעֲלֵ֖י בָּמ֥וֹת אַרְנֹֽן׃</td><td class="bordered"></td></tr>
<tr><td id="c21v29">כט</td><td>אוֹי־לְךָ֣ מוֹאָ֔ב אָבַ֖דְתָּ עַם־כְּמ֑וֹשׁ נָתַ֨ן בָּנָ֤יו פְּלֵיטִם֙ וּבְנֹתָ֣יו בַּשְּׁבִ֔ית לְמֶ֥לֶךְ אֱמֹרִ֖י סִיחֽוֹן׃</td><td class="bordered"></td></tr>
<tr><td id="c21v30">ל</td><td>וַנִּירָ֛ם אָבַ֥ד חֶשְׁבּ֖וֹן עַד־<span class="mam-doc-target-without-callout">דִּיבֹ֑ן</span> וַנַּשִּׁ֣ים עַד־נֹ֔פַח אֲשֶׁ֖רׄ עַד־מֵֽידְבָֽא׃</td><td class="bordered"><span class="mam-doc-lemma">דִּיבֹ֑ן</span> <span class="mam-doc-part-0">=שש1 ומסורות-אל וטברניות ורמ״ה</span><ul class="mam-doc-parts">
<li>
ל=דִּיב֑וֹן (כתיב מלא וי״ו)</li>
</ul>
</td></tr>
<tr><td id="c21v31">לא</td><td>וַיֵּ֙שֶׁב֙ יִשְׂרָאֵ֔ל בְּאֶ֖רֶץ הָאֱמֹרִֽי׃</td><td class="bordered"></td></tr>
<tr><td id="c21v32">לב</td><td>וַיִּשְׁלַ֤ח מֹשֶׁה֙ לְרַגֵּ֣ל אֶת־יַעְזֵ֔ר וַֽיִּלְכְּד֖וּ בְּנֹתֶ֑יהָ <span class="mam-kq"><span class="mam-kq-k">(ויירש)</span> <span class="mam-kq-q">[וַיּ֖וֹרֶשׁ]</span></span> אֶת־הָאֱמֹרִ֥י אֲשֶׁר־שָֽׁם׃</td><td class="bordered"></td></tr>
<tr><td id="c21v33">לג</td><td>וַיִּפְנוּ֙ וַֽיַּעֲל֔וּ דֶּ֖רֶךְ הַבָּשָׁ֑ן וַיֵּצֵ֣א עוֹג֩ מֶֽלֶךְ־הַבָּשָׁ֨ן לִקְרָאתָ֜ם ה֧וּא וְכׇל־עַמּ֛וֹ לַמִּלְחָמָ֖ה אֶדְרֶֽעִי׃</td><td class="bordered"></td></tr>
<tr><td id="c21v34">לד</td><td>וַיֹּ֨אמֶר יְהֹוָ֤ה אֶל־מֹשֶׁה֙ אַל־תִּירָ֣א אֹת֔וֹ כִּ֣י בְיָדְךָ֞ נָתַ֧תִּי אֹת֛וֹ וְאֶת־כׇּל־עַמּ֖וֹ וְאֶת־אַרְצ֑וֹ וְעָשִׂ֣יתָ לּ֔וֹ כַּאֲשֶׁ֣ר עָשִׂ֗יתָ לְסִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃</td><td class="bordered"></td></tr>
<tr><td id="c21v35">לה</td><td>וַיַּכּ֨וּ אֹת֤וֹ וְאֶת־בָּנָיו֙ וְאֶת־כׇּל־עַמּ֔וֹ עַד־בִּלְתִּ֥י הִשְׁאִֽיר־ל֖וֹ שָׂרִ֑יד וַיִּֽירְשׁ֖וּ אֶת־אַרְצֽוֹ׃</td><td class="bordered"></td></tr>
<tr><td id="c22v1">כב:</td><td>וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנוּ֙ בְּעַֽרְב֣וֹת מוֹאָ֔ב מֵעֵ֖בֶר לְיַרְדֵּ֥ן יְרֵחֽוֹ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c22v2">ב</td><td>וַיַּ֥רְא בָּלָ֖ק בֶּן־צִפּ֑וֹר אֵ֛ת כׇּל־אֲשֶׁר־עָשָׂ֥ה יִשְׂרָאֵ֖ל לָֽאֱמֹרִֽי׃</td><td class="bordered"></td></tr>
<tr><td id="c22v3">ג</td><td>וַיָּ֨גׇר מוֹאָ֜ב מִפְּנֵ֥י הָעָ֛ם מְאֹ֖ד כִּ֣י רַב־ה֑וּא וַיָּ֣קׇץ מוֹאָ֔ב מִפְּנֵ֖י בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c22v4">ד</td><td>וַיֹּ֨אמֶר מוֹאָ֜ב אֶל־זִקְנֵ֣י מִדְיָ֗ן עַתָּ֞ה יְלַחֲכ֤וּ הַקָּהָל֙ אֶת־כׇּל־סְבִ֣יבֹתֵ֔ינוּ כִּלְחֹ֣ךְ הַשּׁ֔וֹר אֵ֖ת יֶ֣רֶק הַשָּׂדֶ֑ה וּבָלָ֧ק בֶּן־צִפּ֛וֹר מֶ֥לֶךְ לְמוֹאָ֖ב בָּעֵ֥ת הַהִֽוא׃</td><td class="bordered"></td></tr>
<tr><td id="c22v5">ה</td><td>וַיִּשְׁלַ֨ח מַלְאָכִ֜ים אֶל־בִּלְעָ֣ם בֶּן־<span class="mam-doc-target-without-callout">בְּעֹ֗ר</span> פְּ֠ת֠וֹרָה אֲשֶׁ֧ר עַל־הַנָּהָ֛ר אֶ֥רֶץ בְּנֵי־עַמּ֖וֹ לִקְרֹא־ל֑וֹ לֵאמֹ֗ר הִ֠נֵּ֠ה עַ֣ם יָצָ֤א מִמִּצְרַ֙יִם֙ הִנֵּ֤ה כִסָּה֙ אֶת־עֵ֣ין הָאָ֔רֶץ וְה֥וּא יֹשֵׁ֖ב מִמֻּלִֽי׃</td><td class="bordered"><span class="mam-doc-lemma">בְּעֹ֗ר</span> <span class="mam-doc-part-0">(מ:הערה) בספרי ספרד ואשכנז בְּע֗וֹר</span><ul class="mam-doc-parts">
<li>
=ש1 ומסורות-שש1 וספרי תימן ומ״ג דפוס ונציה (בניגוד למסורה שבו).</li>
<li>
לבש=בְּע֗וֹר (כתיב מלא וי״ו) ומסורת מ״ג דפוס ונציה ומ״ש וספרי אשכנז וספרד (רמ״ה הסתפק לגבי הכתיב כאן).</li>
<li>
לגבי הנוסח בכתר יש עדויות סותרות: לפי העדות שבשתיקה של א(ס) א=בְּע֗וֹר (ראו עופר, כתר ארם צובה לאור רשימות קאסוטו, עמ' 311); ואולם לפי ספרי תימן וגם לפי עדות מובהקת של הרב שמואל ויטל בשו"ת באר מים חיים (כ"ז) א=בְּעֹ֗ר (ראו עופר, שם, עמ' 335-336). נראה שלגבי נוסח הכתר, עדיפה עדות מובהקת הנתמכת ע"י נוסח תימן (שהוא מושלם בכל אות אחרת בתורה) מאשר עדות שבשתיקה של א(ס).</li>
</ul>
</td></tr>
<tr><td id="c22v6">ו</td><td>וְעַתָּה֩ לְכָה־נָּ֨א <span class="mam-doc-target-without-callout">אָֽרָה־לִּ֜י</span> אֶת־הָעָ֣ם הַזֶּ֗ה כִּֽי־עָצ֥וּם הוּא֙ מִמֶּ֔נִּי אוּלַ֤י אוּכַל֙ נַכֶּה־בּ֔וֹ וַאֲגָרְשֶׁ֖נּוּ מִן־הָאָ֑רֶץ כִּ֣י יָדַ֗עְתִּי אֵ֤ת אֲשֶׁר־תְּבָרֵךְ֙ מְבֹרָ֔ךְ וַאֲשֶׁ֥ר תָּאֹ֖ר יוּאָֽר׃</td><td class="bordered"><span class="mam-doc-lemma">אָֽרָה־לִּ֜י</span> <span class="mam-doc-part-0">לגבי הקמצים הרחבים השוו להלן פסוק י"א ("קָֽבָה־לִּי֙"), וראו לגבי שניהם ויינברג 3.4.2.2, שנשאר בספק לגבי שתי התיבות. הכרענו לפי מסורת הקריאה הספרדית שבה הקמצים רחבים ולא קטנים, וכן הוא בסימנים ובתיקון קוראים חורב (ברויאר) ובחומש קורן.</span></td></tr>
<tr><td id="c22v7">ז</td><td>וַיֵּ֨לְכ֜וּ זִקְנֵ֤י מוֹאָב֙ וְזִקְנֵ֣י מִדְיָ֔ן וּקְסָמִ֖ים בְּיָדָ֑ם וַיָּבֹ֙אוּ֙ אֶל־בִּלְעָ֔ם וַיְדַבְּר֥וּ אֵלָ֖יו דִּבְרֵ֥י בָלָֽק׃</td><td class="bordered"></td></tr>
<tr><td id="c22v8">ח</td><td>וַיֹּ֣אמֶר אֲלֵיהֶ֗ם לִ֤ינוּ פֹה֙ הַלַּ֔יְלָה וַהֲשִׁבֹתִ֤י אֶתְכֶם֙ דָּבָ֔ר כַּאֲשֶׁ֛ר יְדַבֵּ֥ר יְהֹוָ֖ה אֵלָ֑י וַיֵּשְׁב֥וּ שָׂרֵֽי־מוֹאָ֖ב עִם־בִּלְעָֽם׃</td><td class="bordered"></td></tr>
<tr><td id="c22v9">ט</td><td>וַיָּבֹ֥א אֱלֹהִ֖ים אֶל־בִּלְעָ֑ם וַיֹּ֕אמֶר מִ֛י הָאֲנָשִׁ֥ים <span class="mam-doc-target-without-callout">הָאֵ֖לֶּה</span> עִמָּֽךְ׃</td><td class="bordered"><span class="mam-doc-lemma">הָאֵ֖לֶּה</span> <span class="mam-doc-part-0">=ש,ש1 ובדפוסים</span><ul class="mam-doc-parts">
<li>
ל?=הָאֶ֖לֶּה (אל״ף בסגול?!); בצילום בצבע הנקודה השלישית למטה נראית יותר כמו כתם.</li>
<li>
הערות דותן וברויאר</li>
</ul>
</td></tr>
<tr><td id="c22v10">י</td><td>וַיֹּ֥אמֶר בִּלְעָ֖ם אֶל־הָאֱלֹהִ֑ים בָּלָ֧ק בֶּן־צִפֹּ֛ר מֶ֥לֶךְ מוֹאָ֖ב שָׁלַ֥ח אֵלָֽי׃</td><td class="bordered"></td></tr>
<tr><td id="c22v11">יא</td><td>הִנֵּ֤ה הָעָם֙ הַיֹּצֵ֣א מִמִּצְרַ֔יִם וַיְכַ֖ס אֶת־עֵ֣ין הָאָ֑רֶץ עַתָּ֗ה לְכָ֤ה <span class="mam-doc-target-without-callout">קָֽבָה־לִּי֙</span> אֹת֔וֹ אוּלַ֥י אוּכַ֛ל לְהִלָּ֥חֶם בּ֖וֹ וְגֵרַשְׁתִּֽיו׃</td><td class="bordered"><span class="mam-doc-lemma">קָֽבָה־לִּי֙</span> <span class="mam-doc-part-0">לגבי הקמצים הרחבים השוו לעיל פסוק ו' ("אָֽרָה־לִּ֜י"), וראו לגבי שניהם ויינברג 3.4.2.2, שנשאר בספק לגבי שתי התיבות. הכרענו לפי מסורת הקריאה הספרדית שבה הקמצים רחבים ולא קטנים, וכן הוא בסימנים ובתיקון קוראים חורב (ברויאר) ובחומש קורן.</span></td></tr>
<tr><td id="c22v12">יב</td><td>וַיֹּ֤אמֶר אֱלֹהִים֙ אֶל־בִּלְעָ֔ם לֹ֥א תֵלֵ֖ךְ עִמָּהֶ֑ם לֹ֤א תָאֹר֙ אֶת־הָעָ֔ם כִּ֥י בָר֖וּךְ הֽוּא׃</td><td class="bordered"></td></tr>
<tr><td id="c22v13">יג</td><td>וַיָּ֤קׇם בִּלְעָם֙ בַּבֹּ֔קֶר וַיֹּ֙אמֶר֙ אֶל־שָׂרֵ֣י בָלָ֔ק לְכ֖וּ אֶֽל־אַרְצְכֶ֑ם כִּ֚י מֵאֵ֣ן יְהֹוָ֔ה לְתִתִּ֖י לַהֲלֹ֥ךְ עִמָּכֶֽם׃</td><td class="bordered"></td></tr>
<tr><td id="c22v14">יד</td><td>וַיָּק֙וּמוּ֙ שָׂרֵ֣י מוֹאָ֔ב וַיָּבֹ֖אוּ אֶל־בָּלָ֑ק וַיֹּ֣אמְר֔וּ מֵאֵ֥ן בִּלְעָ֖ם הֲלֹ֥ךְ עִמָּֽנוּ׃</td><td class="bordered"></td></tr>
<tr><td id="c22v15">טו</td><td>וַיֹּ֥סֶף ע֖וֹד בָּלָ֑ק שְׁלֹ֣חַ שָׂרִ֔ים רַבִּ֥ים וְנִכְבָּדִ֖ים מֵאֵֽלֶּה׃</td><td class="bordered"></td></tr>
<tr><td id="c22v16">טז</td><td>וַיָּבֹ֖אוּ אֶל־בִּלְעָ֑ם וַיֹּ֣אמְרוּ ל֗וֹ כֹּ֤ה אָמַר֙ בָּלָ֣ק בֶּן־צִפּ֔וֹר אַל־נָ֥א תִמָּנַ֖ע מֵהֲלֹ֥ךְ אֵלָֽי׃</td><td class="bordered"></td></tr>
<tr><td id="c22v17">יז</td><td>כִּֽי־כַבֵּ֤ד אֲכַבֶּדְךָ֙ מְאֹ֔ד וְכֹ֛ל אֲשֶׁר־תֹּאמַ֥ר אֵלַ֖י אֶֽעֱשֶׂ֑ה <span class="mam-doc-target-without-callout">וּלְכָה־נָּא֙</span> <span class="mam-doc-target-without-callout">קָֽבָה־לִּ֔י</span> אֵ֖ת הָעָ֥ם הַזֶּֽה׃</td><td class="bordered"><span class="mam-doc-lemma">וּלְכָה־נָּא֙</span> <span class="mam-doc-part-0">=א(ס)ל &lt;וֽלכה נָא? אין מתג בוא[ו]&gt;</span><ul class="mam-doc-parts">
<li>
דפוסים וקורן=&lt;וּֽלְכָה־נָּא֙&gt;</li>
</ul>
<br><span class="mam-doc-lemma">קָֽבָה־לִּ֔י</span> <span class="mam-doc-part-0">=א(ס)ל &lt;ק֣בה ל֔י? לא כן אלא במקף ומתג בק"[ף]&gt;</span><ul class="mam-doc-parts">
<li>
דפוסים וקורן=&lt;קָ֣בָה לִּ֔י&gt;</li>
</ul>
</td></tr>
<tr><td id="c22v18">יח</td><td>וַיַּ֣עַן בִּלְעָ֗ם וַיֹּ֙אמֶר֙ אֶל־עַבְדֵ֣י בָלָ֔ק אִם־יִתֶּן־לִ֥י בָלָ֛ק מְלֹ֥א בֵית֖וֹ כֶּ֣סֶף וְזָהָ֑ב לֹ֣א אוּכַ֗ל לַעֲבֹר֙ אֶת־פִּי֙ יְהֹוָ֣ה אֱלֹהָ֔י לַעֲשׂ֥וֹת קְטַנָּ֖ה א֥וֹ גְדוֹלָֽה׃</td><td class="bordered"></td></tr>
<tr><td id="c22v19">יט</td><td>וְעַתָּ֗ה שְׁב֨וּ נָ֥א בָזֶ֛ה גַּם־אַתֶּ֖ם הַלָּ֑יְלָה וְאֵ֣דְעָ֔ה מַה־יֹּסֵ֥ף יְהֹוָ֖ה דַּבֵּ֥ר עִמִּֽי׃</td><td class="bordered"></td></tr>
<tr><td id="c22v20">כ</td><td>וַיָּבֹ֨א אֱלֹהִ֥ים&thinsp;<span class="mam-lp-paseq">׀</span>&thinsp;אֶל־בִּלְעָם֮ לַ֒יְלָה֒ וַיֹּ֣אמֶר ל֗וֹ אִם־לִקְרֹ֤א לְךָ֙ בָּ֣אוּ הָאֲנָשִׁ֔ים ק֖וּם לֵ֣ךְ אִתָּ֑ם וְאַ֗ךְ אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֥וֹ תַעֲשֶֽׂה׃</td><td class="bordered"></td></tr>
<tr><td id="c22v21">כא</td><td>וַיָּ֤קׇם בִּלְעָם֙ בַּבֹּ֔קֶר וַֽיַּחֲבֹ֖שׁ אֶת־אֲתֹנ֑וֹ וַיֵּ֖לֶךְ עִם־שָׂרֵ֥י מוֹאָֽב׃</td><td class="bordered"></td></tr>
<tr><td id="c22v22">כב</td><td>וַיִּֽחַר־אַ֣ף אֱלֹהִים֮ כִּֽי־הוֹלֵ֣ךְ הוּא֒ וַיִּתְיַצֵּ֞ב מַלְאַ֧ךְ יְהֹוָ֛ה בַּדֶּ֖רֶךְ לְשָׂטָ֣ן ל֑וֹ וְהוּא֙ רֹכֵ֣ב עַל־אֲתֹנ֔וֹ וּשְׁנֵ֥י נְעָרָ֖יו עִמּֽוֹ׃</td><td class="bordered"></td></tr>
<tr><td id="c22v23">כג</td><td>וַתֵּ֣רֶא הָאָתוֹן֩ אֶת־מַלְאַ֨ךְ יְהֹוָ֜ה נִצָּ֣ב בַּדֶּ֗רֶךְ וְחַרְבּ֤וֹ שְׁלוּפָה֙ בְּיָד֔וֹ וַתֵּ֤ט הָֽאָתוֹן֙ <span class="mam-doc-target-without-callout">מִן־הַדֶּ֔רֶךְ</span> וַתֵּ֖לֶךְ בַּשָּׂדֶ֑ה וַיַּ֤ךְ בִּלְעָם֙ אֶת־הָ֣אָת֔וֹן לְהַטֹּתָ֖הּ הַדָּֽרֶךְ׃</td><td class="bordered"><span class="mam-doc-lemma">מִן־הַדֶּ֔רֶךְ</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=מִן־הַדֶ֔רֶךְ (חסר דגש)</li>
<li>
הערת ברויאר, והמקליד תיקן בלי להעיר</li>
</ul>
</td></tr>
<tr><td id="c22v24">כד</td><td>וַֽיַּעֲמֹד֙ מַלְאַ֣ךְ יְהֹוָ֔ה בְּמִשְׁע֖וֹל הַכְּרָמִ֑ים גָּדֵ֥ר מִזֶּ֖ה וְגָדֵ֥ר מִזֶּֽה׃</td><td class="bordered"></td></tr>
<tr><td id="c22v25">כה</td><td>וַתֵּ֨רֶא הָאָת֜וֹן אֶת־מַלְאַ֣ךְ יְהֹוָ֗ה וַתִּלָּחֵץ֙ אֶל־הַקִּ֔יר וַתִּלְחַ֛ץ אֶת־רֶ֥גֶל בִּלְעָ֖ם אֶל־הַקִּ֑יר וַיֹּ֖סֶף לְהַכֹּתָֽהּ׃</td><td class="bordered"></td></tr>
<tr><td id="c22v26">כו</td><td>וַיּ֥וֹסֶף מַלְאַךְ־יְהֹוָ֖ה עֲב֑וֹר וַֽיַּעֲמֹד֙ בְּמָק֣וֹם צָ֔ר אֲשֶׁ֛ר אֵֽין־דֶּ֥רֶךְ לִנְט֖וֹת יָמִ֥ין וּשְׂמֹֽאול׃</td><td class="bordered"></td></tr>
<tr><td id="c22v27">כז</td><td>וַתֵּ֤רֶא הָֽאָתוֹן֙ אֶת־מַלְאַ֣ךְ יְהֹוָ֔ה וַתִּרְבַּ֖ץ תַּ֣חַת בִּלְעָ֑ם וַיִּֽחַר־אַ֣ף בִּלְעָ֔ם וַיַּ֥ךְ אֶת־הָאָת֖וֹן בַּמַּקֵּֽל׃</td><td class="bordered"></td></tr>
<tr><td id="c22v28">כח</td><td>וַיִּפְתַּ֥ח יְהֹוָ֖ה אֶת־פִּ֣י הָאָת֑וֹן וַתֹּ֤אמֶר לְבִלְעָם֙ <span class="mam-doc-target-without-callout">מֶה־עָשִׂ֣יתִֽי</span> לְךָ֔ כִּ֣י <span class="mam-doc-target-without-callout">הִכִּיתַ֔נִי</span> זֶ֖ה שָׁלֹ֥שׁ רְגָלִֽים׃</td><td class="bordered"><span class="mam-doc-lemma">מֶה־עָשִׂ֣יתִֽי</span> <span class="mam-doc-part-0">=ל</span><ul class="mam-doc-parts">
<li>
ש=מֶה־עָשִׂ֣יתִי (אין געיה) וכן בדפוסים וקורן, וברויאר תיקן על פיהם.</li>
<li>
קורן, ברויאר, סימנים, מכון ממרא</li>
</ul>
<br><span class="mam-doc-lemma">הִכִּיתַ֔נִי</span> <span class="mam-doc-part-0">=ל (בפתח)</span><ul class="mam-doc-parts">
<li>
דפוסים וקורן=הִכִּיתָ֔נִי (בקמץ)</li>
</ul>
</td></tr>
<tr><td id="c22v29">כט</td><td>וַיֹּ֤אמֶר בִּלְעָם֙ לָֽאָת֔וֹן כִּ֥י הִתְעַלַּ֖לְתְּ בִּ֑י ל֤וּ יֶשׁ־חֶ֙רֶב֙ בְּיָדִ֔י <span class="mam-doc-target-without-callout">כִּ֥י עַתָּ֖ה</span> הֲרַגְתִּֽיךְ׃</td><td class="bordered"><span class="mam-doc-lemma">כִּ֥י עַתָּ֖ה</span> <span class="mam-doc-part-0">=ל?שש1 ובדפוסים, וכן דעתם של דותן והמקליד לגבי כתי״ל.</span><ul class="mam-doc-parts">
<li>
ל?=&lt;כִּ֖י עַתָּ֥ה&gt; לפי ברויאר בספק; אמנם הקו תחת הכ״ף יכול להיות גם טפחא, ושל התי״ו נוטה לכיוון של מרכא, אבל הכתב מטושטש.</li>
</ul>
</td></tr>
<tr><td id="c22v30">ל</td><td>וַתֹּ֨אמֶר הָאָת֜וֹן אֶל־בִּלְעָ֗ם הֲלוֹא֩ אָנֹכִ֨י אֲתֹֽנְךָ֜ אֲשֶׁר־רָכַ֣בְתָּ עָלַ֗י מֵעֽוֹדְךָ֙ עַד־הַיּ֣וֹם הַזֶּ֔ה הַֽהַסְכֵּ֣ן הִסְכַּ֔נְתִּי לַעֲשׂ֥וֹת לְךָ֖ כֹּ֑ה וַיֹּ֖אמֶר לֹֽא׃</td><td class="bordered"></td></tr>
<tr><td id="c22v31">לא</td><td>וַיְגַ֣ל יְהֹוָה֮ אֶת־עֵינֵ֣י בִלְעָם֒ וַיַּ֞רְא אֶת־מַלְאַ֤ךְ יְהֹוָה֙ נִצָּ֣ב בַּדֶּ֔רֶךְ וְחַרְבּ֥וֹ שְׁלֻפָ֖ה בְּיָד֑וֹ וַיִּקֹּ֥ד וַיִּשְׁתַּ֖חוּ לְאַפָּֽיו׃</td><td class="bordered"></td></tr>
<tr><td id="c22v32">לב</td><td>וַיֹּ֤אמֶר אֵלָיו֙ מַלְאַ֣ךְ יְהֹוָ֔ה עַל־מָ֗ה הִכִּ֙יתָ֙ אֶת־אֲתֹ֣נְךָ֔ זֶ֖ה שָׁל֣וֹשׁ רְגָלִ֑ים הִנֵּ֤ה אָנֹכִי֙ יָצָ֣אתִי לְשָׂטָ֔ן כִּֽי־יָרַ֥ט הַדֶּ֖רֶךְ לְנֶגְדִּֽי׃</td><td class="bordered"></td></tr>
<tr><td id="c22v33">לג</td><td>וַתִּרְאַ֙נִי֙ הָֽאָת֔וֹן וַתֵּ֣ט לְפָנַ֔י זֶ֖ה שָׁלֹ֣שׁ רְגָלִ֑ים אוּלַי֙ נָטְתָ֣ה מִפָּנַ֔י כִּ֥י עַתָּ֛ה גַּם־אֹתְכָ֥ה הָרַ֖גְתִּי וְאוֹתָ֥הּ הֶחֱיֵֽיתִי׃</td><td class="bordered"></td></tr>
<tr><td id="c22v34">לד</td><td>וַיֹּ֨אמֶר בִּלְעָ֜ם אֶל־מַלְאַ֤ךְ יְהֹוָה֙ חָטָ֔אתִי כִּ֚י לֹ֣א יָדַ֔עְתִּי כִּ֥י אַתָּ֛ה נִצָּ֥ב לִקְרָאתִ֖י בַּדָּ֑רֶךְ וְעַתָּ֛ה אִם־רַ֥ע בְּעֵינֶ֖יךָ אָשׁ֥וּבָה לִּֽי׃</td><td class="bordered"></td></tr>
<tr><td id="c22v35">לה</td><td>וַיֹּ֩אמֶר֩ מַלְאַ֨ךְ יְהֹוָ֜ה אֶל־בִּלְעָ֗ם לֵ֚ךְ עִם־הָ֣אֲנָשִׁ֔ים וְאֶ֗פֶס אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֣וֹ תְדַבֵּ֑ר וַיֵּ֥לֶךְ בִּלְעָ֖ם עִם־שָׂרֵ֥י בָלָֽק׃</td><td class="bordered"></td></tr>
<tr><td id="c22v36">לו</td><td>וַיִּשְׁמַ֥ע בָּלָ֖ק <span class="mam-doc-target-without-callout">כִּ֣י בָ֣א בִלְעָ֑ם</span> וַיֵּצֵ֨א לִקְרָאת֜וֹ אֶל־עִ֣יר מוֹאָ֗ב אֲשֶׁר֙ עַל־גְּב֣וּל אַרְנֹ֔ן אֲשֶׁ֖ר בִּקְצֵ֥ה הַגְּבֽוּל׃</td><td class="bordered"><span class="mam-doc-lemma">כִּ֣י בָ֣א בִלְעָ֑ם</span> <span class="mam-doc-part-0">=ל ("כי" במונח)</span><ul class="mam-doc-parts">
<li>
דפוסים וקורן=&lt;כִּי־בָ֣א בִלְעָ֑ם&gt; ("כי" מוקפת)</li>
</ul>
</td></tr>
<tr><td id="c22v37">לז</td><td>וַיֹּ֨אמֶר בָּלָ֜ק אֶל־בִּלְעָ֗ם הֲלֹא֩ שָׁלֹ֨חַ שָׁלַ֤חְתִּי אֵלֶ֙יךָ֙ לִקְרֹא־לָ֔ךְ לָ֥מָּה לֹא־הָלַ֖כְתָּ אֵלָ֑י הַֽאֻמְנָ֔ם לֹ֥א אוּכַ֖ל כַּבְּדֶֽךָ׃</td><td class="bordered"></td></tr>
<tr><td id="c22v38">לח</td><td>וַיֹּ֨אמֶר בִּלְעָ֜ם אֶל־בָּלָ֗ק הִֽנֵּה־בָ֙אתִי֙ אֵלֶ֔יךָ עַתָּ֕ה <span class="mam-doc-target-without-callout">הֲיָכֹ֥ל</span> אוּכַ֖ל דַּבֵּ֣ר מְא֑וּמָה הַדָּבָ֗ר אֲשֶׁ֨ר יָשִׂ֧ים אֱלֹהִ֛ים בְּפִ֖י אֹת֥וֹ אֲדַבֵּֽר׃</td><td class="bordered"><span class="mam-doc-lemma">הֲיָכֹ֥ל</span> <span class="mam-doc-part-0">=שש1 ומסורות-אל וטברניות ורמ״ה</span><ul class="mam-doc-parts">
<li>
ל=הֲיָכ֥וֹל (כתיב מלא וי״ו)</li>
</ul>
</td></tr>
<tr><td id="c22v39">לט</td><td>וַיֵּ֥לֶךְ בִּלְעָ֖ם עִם־בָּלָ֑ק וַיָּבֹ֖אוּ קִרְיַ֥ת חֻצֽוֹת׃</td><td class="bordered"></td></tr>
<tr><td id="c22v40">מ</td><td>וַיִּזְבַּ֥ח בָּלָ֖ק בָּקָ֣ר וָצֹ֑אן וַיְשַׁלַּ֣ח לְבִלְעָ֔ם וְלַשָּׂרִ֖ים אֲשֶׁ֥ר אִתּֽוֹ׃</td><td class="bordered"></td></tr>
<tr><td id="c22v41">מא</td><td>וַיְהִ֣י בַבֹּ֔קֶר וַיִּקַּ֤ח בָּלָק֙ אֶת־בִּלְעָ֔ם וַֽיַּעֲלֵ֖הוּ בָּמ֣וֹת בָּ֑עַל וַיַּ֥רְא מִשָּׁ֖ם קְצֵ֥ה הָעָֽם׃</td><td class="bordered"></td></tr>
<tr><td id="c23v1">כג:</td><td>וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽים׃</td><td class="bordered"></td></tr>
<tr><td id="c23v2">ב</td><td>וַיַּ֣עַשׂ בָּלָ֔ק כַּאֲשֶׁ֖ר דִּבֶּ֣ר בִּלְעָ֑ם וַיַּ֨עַל בָּלָ֧ק וּבִלְעָ֛ם פָּ֥ר וָאַ֖יִל בַּמִּזְבֵּֽחַ׃</td><td class="bordered"></td></tr>
<tr><td id="c23v3">ג</td><td>וַיֹּ֨אמֶר בִּלְעָ֜ם לְבָלָ֗ק הִתְיַצֵּב֮ עַל־עֹלָתֶ֒ךָ֒ וְאֵֽלְכָ֗ה אוּלַ֞י <span class="mam-doc-target-without-callout">יִקָּרֵ֤ה</span> יְהֹוָה֙ לִקְרָאתִ֔י וּדְבַ֥ר מַה־יַּרְאֵ֖נִי וְהִגַּ֣דְתִּי לָ֑ךְ וַיֵּ֖לֶךְ שֶֽׁפִי׃</td><td class="bordered"><span class="mam-doc-lemma">יִקָּרֵ֤ה</span> <span class="mam-doc-part-0">=ל (בצירה)</span><ul class="mam-doc-parts">
<li>
דפוסים וקורן=יִקָּרֶ֤ה (בסגול)</li>
</ul>
</td></tr>
<tr><td id="c23v4">ד</td><td>וַיִּקָּ֥ר אֱלֹהִ֖ים אֶל־בִּלְעָ֑ם וַיֹּ֣אמֶר אֵלָ֗יו אֶת־שִׁבְעַ֤ת הַֽמִּזְבְּחֹת֙ עָרַ֔כְתִּי וָאַ֛עַל פָּ֥ר וָאַ֖יִל בַּמִּזְבֵּֽחַ׃</td><td class="bordered"></td></tr>
<tr><td id="c23v5">ה</td><td>וַיָּ֧שֶׂם יְהֹוָ֛ה דָּבָ֖ר בְּפִ֣י בִלְעָ֑ם וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃</td><td class="bordered"></td></tr>
<tr><td id="c23v6">ו</td><td>וַיָּ֣שׇׁב אֵלָ֔יו וְהִנֵּ֥ה נִצָּ֖ב עַל־עֹלָת֑וֹ ה֖וּא וְכׇל־שָׂרֵ֥י מוֹאָֽב׃</td><td class="bordered"></td></tr>
<tr><td id="c23v7">ז</td><td>וַיִּשָּׂ֥א מְשָׁל֖וֹ וַיֹּאמַ֑ר מִן־אֲ֠רָ֠ם יַנְחֵ֨נִי בָלָ֤ק מֶֽלֶךְ־מוֹאָב֙ מֵֽהַרְרֵי־קֶ֔דֶם לְכָה֙ אָֽרָה־לִּ֣י יַעֲקֹ֔ב וּלְכָ֖ה זֹעֲמָ֥ה יִשְׂרָאֵֽל׃</td><td class="bordered"></td></tr>
<tr><td id="c23v8">ח</td><td>מָ֣ה אֶקֹּ֔ב לֹ֥א קַבֹּ֖ה אֵ֑ל וּמָ֣ה אֶזְעֹ֔ם לֹ֥א זָעַ֖ם יְהֹוָֽה׃</td><td class="bordered"></td></tr>
<tr><td id="c23v9">ט</td><td>כִּֽי־מֵרֹ֤אשׁ צֻרִים֙ אֶרְאֶ֔נּוּ וּמִגְּבָע֖וֹת אֲשׁוּרֶ֑נּוּ הֶן־עָם֙ לְבָדָ֣ד יִשְׁכֹּ֔ן וּבַגּוֹיִ֖ם לֹ֥א יִתְחַשָּֽׁב׃</td><td class="bordered"></td></tr>
<tr><td id="c23v10">י</td><td>מִ֤י מָנָה֙ עֲפַ֣ר יַעֲקֹ֔ב וּמִסְפָּ֖ר אֶת־רֹ֣בַע יִשְׂרָאֵ֑ל תָּמֹ֤ת נַפְשִׁי֙ מ֣וֹת יְשָׁרִ֔ים וּתְהִ֥י אַחֲרִיתִ֖י כָּמֹֽהוּ׃</td><td class="bordered"></td></tr>
<tr><td id="c23v11">יא</td><td>וַיֹּ֤אמֶר בָּלָק֙ אֶל־בִּלְעָ֔ם מֶ֥ה עָשִׂ֖יתָ לִ֑י לָקֹ֤ב אֹיְבַי֙ לְקַחְתִּ֔יךָ וְהִנֵּ֖ה בֵּרַ֥כְתָּ בָרֵֽךְ׃</td><td class="bordered"></td></tr>
<tr><td id="c23v12">יב</td><td>וַיַּ֖עַן וַיֹּאמַ֑ר הֲלֹ֗א אֵת֩ אֲשֶׁ֨ר יָשִׂ֤ים יְהֹוָה֙ בְּפִ֔י אֹת֥וֹ אֶשְׁמֹ֖ר לְדַבֵּֽר׃</td><td class="bordered"></td></tr>
<tr><td id="c23v13">יג</td><td>וַיֹּ֨אמֶר אֵלָ֜יו בָּלָ֗ק <span class="mam-doc-target-without-callout"><span class="mam-kq"><span class="mam-kq-k">(לך)</span> <span class="mam-kq-q">[לְכָה־]</span></span>נָּ֨א</span> אִתִּ֜י אֶל־מָק֤וֹם אַחֵר֙ אֲשֶׁ֣ר תִּרְאֶ֣נּוּ מִשָּׁ֔ם אֶ֚פֶס קָצֵ֣הוּ תִרְאֶ֔ה וְכֻלּ֖וֹ לֹ֣א תִרְאֶ֑ה וְקׇבְנוֹ־לִ֖י מִשָּֽׁם׃</td><td class="bordered"><span class="mam-doc-lemma"><span class="mam-kq"><span class="mam-kq-k">(לך)</span> <span class="mam-kq-q">[לְכָה־]</span></span>נָּ֨א</span> <span class="mam-doc-part-0">מדובר על "קרי וכתיב" של אֵם קריאה, אמנם שמרנו עליו בעקבות הפסוקים המקבילים.</span></td></tr>
<tr><td id="c23v14">יד</td><td>וַיִּקָּחֵ֙הוּ֙ שְׂדֵ֣ה צֹפִ֔ים אֶל־רֹ֖אשׁ הַפִּסְגָּ֑ה וַיִּ֙בֶן֙ שִׁבְעָ֣ה מִזְבְּחֹ֔ת וַיַּ֛עַל פָּ֥ר וָאַ֖יִל בַּמִּזְבֵּֽחַ׃</td><td class="bordered"></td></tr>
<tr><td id="c23v15">טו</td><td>וַיֹּ֙אמֶר֙ אֶל־בָּלָ֔ק הִתְיַצֵּ֥ב כֹּ֖ה עַל־עֹלָתֶ֑ךָ וְאָנֹכִ֖י אִקָּ֥רֶה כֹּֽה׃</td><td class="bordered"></td></tr>
<tr><td id="c23v16">טז</td><td>וַיִּקָּ֤ר יְהֹוָה֙ אֶל־בִּלְעָ֔ם וַיָּ֥שֶׂם דָּבָ֖ר בְּפִ֑יו וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃</td><td class="bordered"></td></tr>
<tr><td id="c23v17">יז</td><td>וַיָּבֹ֣א אֵלָ֗יו וְהִנּ֤וֹ נִצָּב֙ עַל־עֹ֣לָת֔וֹ וְשָׂרֵ֥י מוֹאָ֖ב אִתּ֑וֹ וַיֹּ֤אמֶר לוֹ֙ בָּלָ֔ק מַה־דִּבֶּ֖ר יְהֹוָֽה׃</td><td class="bordered"></td></tr>
<tr><td id="c23v18">יח</td><td>וַיִּשָּׂ֥א מְשָׁל֖וֹ וַיֹּאמַ֑ר ק֤וּם בָּלָק֙ <span class="mam-doc-target-without-callout">וּֽשְׁמָ֔ע</span> הַאֲזִ֥ינָה עָדַ֖י בְּנ֥וֹ צִפֹּֽר׃</td><td class="bordered"><span class="mam-doc-lemma">וּֽשְׁמָ֔ע</span> <span class="mam-doc-part-0">=שש1</span><ul class="mam-doc-parts">
<li>
ל=וּֽשֲׁמָ֔ע (חטף)</li>
</ul>
</td></tr>
<tr><td id="c23v19">יט</td><td>לֹ֣א אִ֥ישׁ אֵל֙ וִֽיכַזֵּ֔ב וּבֶן־אָדָ֖ם וְיִתְנֶחָ֑ם הַה֤וּא אָמַר֙ וְלֹ֣א יַעֲשֶׂ֔ה וְדִבֶּ֖ר וְלֹ֥א יְקִימֶֽנָּה׃</td><td class="bordered"></td></tr>
<tr><td id="c23v20">כ</td><td>הִנֵּ֥ה בָרֵ֖ךְ לָקָ֑חְתִּי וּבֵרֵ֖ךְ וְלֹ֥א אֲשִׁיבֶֽנָּה׃</td><td class="bordered"></td></tr>
<tr><td id="c23v21">כא</td><td>לֹֽא־הִבִּ֥יט אָ֙וֶן֙ בְּיַעֲקֹ֔ב וְלֹא־רָאָ֥ה עָמָ֖ל בְּיִשְׂרָאֵ֑ל יְהֹוָ֤ה אֱלֹהָיו֙ עִמּ֔וֹ וּתְרוּעַ֥ת מֶ֖לֶךְ בּֽוֹ׃</td><td class="bordered"></td></tr>
<tr><td id="c23v22">כב</td><td>אֵ֖ל מוֹצִיאָ֣ם מִמִּצְרָ֑יִם כְּתוֹעֲפֹ֥ת רְאֵ֖ם לֽוֹ׃</td><td class="bordered"></td></tr>
<tr><td id="c23v23">כג</td><td>כִּ֤י לֹא־נַ֙חַשׁ֙ בְּיַעֲקֹ֔ב וְלֹא־קֶ֖סֶם בְּיִשְׂרָאֵ֑ל כָּעֵ֗ת יֵאָמֵ֤ר לְיַעֲקֹב֙ וּלְיִשְׂרָאֵ֔ל <span class="mam-doc-target-without-callout">מַה־פָּ֖עַל</span> אֵֽל׃</td><td class="bordered"><span class="mam-doc-lemma">מַה־פָּ֖עַל</span> <span class="mam-doc-part-0">=ל (מלעיל)</span><ul class="mam-doc-parts">
<li>
דפוסים וקורן=מַה־פָּעַ֖ל (מלרע)</li>
</ul>
</td></tr>
<tr><td id="c23v24">כד</td><td>הֶן־עָם֙ כְּלָבִ֣יא יָק֔וּם וְכַאֲרִ֖י יִתְנַשָּׂ֑א לֹ֤א יִשְׁכַּב֙ עַד־יֹ֣אכַל טֶ֔רֶף וְדַם־חֲלָלִ֖ים יִשְׁתֶּֽה׃</td><td class="bordered"></td></tr>
<tr><td id="c23v25">כה</td><td>וַיֹּ֤אמֶר בָּלָק֙ אֶל־בִּלְעָ֔ם גַּם־קֹ֖ב לֹ֣א תִקֳּבֶ֑נּוּ גַּם־בָּרֵ֖ךְ לֹ֥א <span class="mam-doc-target-without-callout">תְבָרְכֶֽנּוּ</span>׃</td><td class="bordered"><span class="mam-doc-lemma">תְבָרְכֶֽנּוּ</span> <span class="mam-doc-part-0">=שש1</span><ul class="mam-doc-parts">
<li>
ל=תְבָרֲכֶֽנּוּ (חטף)</li>
</ul>
</td></tr>
<tr><td id="c23v26">כו</td><td>וַיַּ֣עַן בִּלְעָ֔ם וַיֹּ֖אמֶר אֶל־בָּלָ֑ק הֲלֹ֗א דִּבַּ֤רְתִּי אֵלֶ֙יךָ֙ לֵאמֹ֔ר כֹּ֛ל אֲשֶׁר־יְדַבֵּ֥ר יְהֹוָ֖ה אֹת֥וֹ אֶֽעֱשֶֽׂה׃</td><td class="bordered"></td></tr>
<tr><td id="c23v27">כז</td><td>וַיֹּ֤אמֶר בָּלָק֙ אֶל־בִּלְעָ֔ם לְכָה־נָּא֙ אֶקָּ֣חֲךָ֔ אֶל־מָק֖וֹם אַחֵ֑ר אוּלַ֤י יִישַׁר֙ בְּעֵינֵ֣י הָאֱלֹהִ֔ים וְקַבֹּ֥תוֹ לִ֖י מִשָּֽׁם׃</td><td class="bordered"></td></tr>
<tr><td id="c23v28">כח</td><td>וַיִּקַּ֥ח בָּלָ֖ק אֶת־בִּלְעָ֑ם רֹ֣אשׁ הַפְּע֔וֹר הַנִּשְׁקָ֖ף עַל־פְּנֵ֥י הַיְשִׁימֹֽן׃</td><td class="bordered"></td></tr>
<tr><td id="c23v29">כט</td><td>וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה <span class="mam-doc-target-without-callout">אֵילִֽם</span>׃</td><td class="bordered"><span class="mam-doc-lemma">אֵילִֽם</span> <span class="mam-doc-part-0">=שש1 ומסורת-ל וטברניות ומ״ש (כתיב מלא יו״ד וחסר יו״ד)</span><ul class="mam-doc-parts">
<li>
ל=אֵילִֽים (כתיב מלא יו״ד ומלא וי"ד)</li>
</ul>
</td></tr>
<tr><td id="c23v30">ל</td><td>וַיַּ֣עַשׂ בָּלָ֔ק כַּאֲשֶׁ֖ר אָמַ֣ר בִּלְעָ֑ם וַיַּ֛עַל פָּ֥ר וָאַ֖יִל בַּמִּזְבֵּֽחַ׃</td><td class="bordered"></td></tr>
<tr><td id="c24v1">כד:</td><td>וַיַּ֣רְא בִּלְעָ֗ם כִּ֣י ט֞וֹב בְּעֵינֵ֤י יְהֹוָה֙ לְבָרֵ֣ךְ אֶת־יִשְׂרָאֵ֔ל וְלֹא־הָלַ֥ךְ כְּפַֽעַם־בְּפַ֖עַם לִקְרַ֣את נְחָשִׁ֑ים וַיָּ֥שֶׁת אֶל־הַמִּדְבָּ֖ר פָּנָֽיו׃</td><td class="bordered"></td></tr>
<tr><td id="c24v2">ב</td><td>וַיִּשָּׂ֨א בִלְעָ֜ם אֶת־עֵינָ֗יו וַיַּרְא֙ אֶת־יִשְׂרָאֵ֔ל שֹׁכֵ֖ן לִשְׁבָטָ֑יו וַתְּהִ֥י עָלָ֖יו ר֥וּחַ אֱלֹהִֽים׃</td><td class="bordered"></td></tr>
<tr><td id="c24v3">ג</td><td>וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃</td><td class="bordered"></td></tr>
<tr><td id="c24v4">ד</td><td>נְאֻ֕ם שֹׁמֵ֖עַ אִמְרֵי־אֵ֑ל אֲשֶׁ֨ר מַחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃</td><td class="bordered"></td></tr>
<tr><td id="c24v5">ה</td><td><span class="mam-doc-target-without-callout">מַה־טֹּ֥בוּ</span> אֹהָלֶ֖יךָ יַעֲקֹ֑ב מִשְׁכְּנֹתֶ֖יךָ יִשְׂרָאֵֽל׃</td><td class="bordered"><span class="mam-doc-lemma">מַה־טֹּ֥בוּ</span> <span class="mam-doc-part-0">=ל</span><ul class="mam-doc-parts">
<li>
יש ספרים=<span class="mam-letter-large">מַ</span>ה־טֹּ֥בוּ</li>
</ul>
</td></tr>
<tr><td id="c24v6">ו</td><td>כִּנְחָלִ֣ים נִטָּ֔יוּ כְּגַנֹּ֖ת עֲלֵ֣י נָהָ֑ר כַּאֲהָלִים֙ נָטַ֣ע יְהֹוָ֔ה כַּאֲרָזִ֖ים עֲלֵי־מָֽיִם׃</td><td class="bordered"></td></tr>
<tr><td id="c24v7">ז</td><td>יִֽזַּל־מַ֙יִם֙ מִדָּ֣לְיָ֔ו וְזַרְע֖וֹ בְּמַ֣יִם רַבִּ֑ים וְיָרֹ֤ם מֵֽאֲגַג֙ מַלְכּ֔וֹ וְתִנַּשֵּׂ֖א מַלְכֻתֽוֹ׃</td><td class="bordered"></td></tr>
<tr><td id="c24v8">ח</td><td>אֵ֚ל מוֹצִיא֣וֹ מִמִּצְרַ֔יִם כְּתוֹעֲפֹ֥ת רְאֵ֖ם ל֑וֹ יֹאכַ֞ל גּוֹיִ֣ם צָרָ֗יו וְעַצְמֹתֵיהֶ֛ם יְגָרֵ֖ם וְחִצָּ֥יו יִמְחָֽץ׃</td><td class="bordered"></td></tr>
<tr><td id="c24v9">ט</td><td>כָּרַ֨ע שָׁכַ֧ב כַּאֲרִ֛י וּכְלָבִ֖יא מִ֣י יְקִימֶ֑נּוּ <span class="mam-doc-target-without-callout">מְבָרְכֶ֣יךָ</span> בָר֔וּךְ וְאֹרְרֶ֖יךָ אָרֽוּר׃</td><td class="bordered"><span class="mam-doc-lemma">מְבָרְכֶ֣יךָ</span> <span class="mam-doc-part-0">=שש1</span><ul class="mam-doc-parts">
<li>
ל=מְבָרֲכֶ֣יךָ (חטף)</li>
</ul>
</td></tr>
<tr><td id="c24v10">י</td><td>וַיִּֽחַר־אַ֤ף בָּלָק֙ אֶל־בִּלְעָ֔ם וַיִּסְפֹּ֖ק אֶת־כַּפָּ֑יו וַיֹּ֨אמֶר בָּלָ֜ק אֶל־בִּלְעָ֗ם לָקֹ֤ב אֹֽיְבַי֙ קְרָאתִ֔יךָ וְהִנֵּה֙ בֵּרַ֣כְתָּ בָרֵ֔ךְ זֶ֖ה שָׁלֹ֥שׁ פְּעָמִֽים׃</td><td class="bordered"></td></tr>
<tr><td id="c24v11">יא</td><td>וְעַתָּ֖ה בְּרַח־לְךָ֣ אֶל־מְקוֹמֶ֑ךָ אָמַ֙רְתִּי֙ כַּבֵּ֣ד אֲכַבֶּדְךָ֔ וְהִנֵּ֛ה מְנָעֲךָ֥ יְהֹוָ֖ה מִכָּבֽוֹד׃</td><td class="bordered"></td></tr>
<tr><td id="c24v12">יב</td><td>וַיֹּ֥אמֶר בִּלְעָ֖ם אֶל־בָּלָ֑ק הֲלֹ֗א גַּ֧ם אֶל־מַלְאָכֶ֛יךָ אֲשֶׁר־שָׁלַ֥חְתָּ אֵלַ֖י דִּבַּ֥רְתִּי לֵאמֹֽר׃</td><td class="bordered"></td></tr>
<tr><td id="c24v13">יג</td><td>אִם־יִתֶּן־לִ֨י בָלָ֜ק מְלֹ֣א בֵיתוֹ֮ כֶּ֣סֶף וְזָהָב֒ לֹ֣א אוּכַ֗ל לַעֲבֹר֙ אֶת־פִּ֣י יְהֹוָ֔ה לַעֲשׂ֥וֹת טוֹבָ֛ה א֥וֹ רָעָ֖ה <span class="mam-doc-target-without-callout">מִלִּבִּ֑י</span> אֲשֶׁר־יְדַבֵּ֥ר יְהֹוָ֖ה אֹת֥וֹ אֲדַבֵּֽר׃</td><td class="bordered"><span class="mam-doc-lemma">מִלִּבִּ֑י</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=מִלִבִּ֑י (חסר דגש)</li>
<li>
הערות ברויאר והמקליד</li>
</ul>
</td></tr>
<tr><td id="c24v14">יד</td><td>וְעַתָּ֕ה הִנְנִ֥י הוֹלֵ֖ךְ לְעַמִּ֑י לְכָה֙ אִיעָ֣צְךָ֔ אֲשֶׁ֨ר יַעֲשֶׂ֜ה הָעָ֥ם הַזֶּ֛ה לְעַמְּךָ֖ בְּאַחֲרִ֥ית הַיָּמִֽים׃</td><td class="bordered"></td></tr>
<tr><td id="c24v15">טו</td><td>וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃</td><td class="bordered"></td></tr>
<tr><td id="c24v16">טז</td><td>נְאֻ֗ם שֹׁמֵ֙עַ֙ אִמְרֵי־אֵ֔ל וְיֹדֵ֖עַ דַּ֣עַת עֶלְי֑וֹן מַחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃</td><td class="bordered"></td></tr>
<tr><td id="c24v17">יז</td><td>אֶרְאֶ֙נּוּ֙ וְלֹ֣א עַתָּ֔ה אֲשׁוּרֶ֖נּוּ וְלֹ֣א קָר֑וֹב דָּרַ֨ךְ כּוֹכָ֜ב מִֽיַּעֲקֹ֗ב וְקָ֥ם שֵׁ֙בֶט֙ מִיִּשְׂרָאֵ֔ל וּמָחַץ֙ פַּאֲתֵ֣י מוֹאָ֔ב וְקַרְקַ֖ר כׇּל־בְּנֵי־שֵֽׁת׃</td><td class="bordered"></td></tr>
<tr><td id="c24v18">יח</td><td>וְהָיָ֨ה אֱד֜וֹם יְרֵשָׁ֗ה וְהָיָ֧ה יְרֵשָׁ֛ה שֵׂעִ֖יר אֹיְבָ֑יו וְיִשְׂרָאֵ֖ל עֹ֥שֶׂה חָֽיִל׃</td><td class="bordered"></td></tr>
<tr><td id="c24v19">יט</td><td>וְיֵ֖רְדְּ מִֽיַּעֲקֹ֑ב וְהֶֽאֱבִ֥יד שָׂרִ֖יד מֵעִֽיר׃</td><td class="bordered"></td></tr>
<tr><td id="c24v20">כ</td><td>וַיַּרְא֙ אֶת־עֲמָלֵ֔ק וַיִּשָּׂ֥א מְשָׁל֖וֹ וַיֹּאמַ֑ר רֵאשִׁ֤ית גּוֹיִם֙ עֲמָלֵ֔ק וְאַחֲרִית֖וֹ עֲדֵ֥י אֹבֵֽד׃</td><td class="bordered"></td></tr>
<tr><td id="c24v21">כא</td><td>וַיַּרְא֙ אֶת־הַקֵּינִ֔י וַיִּשָּׂ֥א מְשָׁל֖וֹ וַיֹּאמַ֑ר אֵיתָן֙ מֽוֹשָׁבֶ֔ךָ וְשִׂ֥ים בַּסֶּ֖לַע קִנֶּֽךָ׃</td><td class="bordered"></td></tr>
<tr><td id="c24v22">כב</td><td>כִּ֥י אִם־יִהְיֶ֖ה לְבָ֣עֵֽר קָ֑יִן עַד־מָ֖ה אַשּׁ֥וּר תִּשְׁבֶּֽךָּ׃</td><td class="bordered"></td></tr>
<tr><td id="c24v23">כג</td><td>וַיִּשָּׂ֥א מְשָׁל֖וֹ וַיֹּאמַ֑ר א֕וֹי מִ֥י יִחְיֶ֖ה מִשֻּׂמ֥וֹ אֵֽל׃</td><td class="bordered"></td></tr>
<tr><td id="c24v24">כד</td><td>וְצִים֙ מִיַּ֣ד כִּתִּ֔ים וְעִנּ֥וּ אַשּׁ֖וּר וְעִנּוּ־עֵ֑בֶר וְגַם־ה֖וּא עֲדֵ֥י אֹבֵֽד׃</td><td class="bordered"></td></tr>
<tr><td id="c24v25">כה</td><td>וַיָּ֣קׇם בִּלְעָ֔ם וַיֵּ֖לֶךְ וַיָּ֣שׇׁב לִמְקֹמ֑וֹ וְגַם־בָּלָ֖ק הָלַ֥ךְ לְדַרְכּֽוֹ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c25v1">כה:</td><td>וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל הָעָ֔ם לִזְנ֖וֹת אֶל־בְּנ֥וֹת מוֹאָֽב׃</td><td class="bordered"></td></tr>
<tr><td id="c25v2">ב</td><td>וַתִּקְרֶ֣אןָ לָעָ֔ם לְזִבְחֵ֖י אֱלֹהֵיהֶ֑ן וַיֹּ֣אכַל הָעָ֔ם <span class="mam-doc-target-without-callout">וַיִּֽשְׁתַּחֲו֖וּ</span> <span class="mam-doc-target-without-callout">לֵאלֹֽהֵיהֶֽן</span>׃</td><td class="bordered"><span class="mam-doc-lemma">וַיִּֽשְׁתַּחֲו֖וּ</span> <span class="mam-doc-part-0">=ש1 ובדפוסים</span><ul class="mam-doc-parts">
<li>
ל=וַיִּֽשְׁתַּחֲוּ֖וּ (דגש בוי״ו עיצורית)</li>
<li>
הערות ברויאר ודותן והמקליד</li>
</ul>
<br><span class="mam-doc-lemma">לֵאלֹֽהֵיהֶֽן</span> <span class="mam-doc-part-0">=ש; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכן בקורן).</span><ul class="mam-doc-parts">
<li>
ל=לֵֽאלֹהֵיהֶֽן (!) וכך אצל ברויאר</li>
<li>
ש1,ל1?=לֵאלֹהֵיהֶֽן (אין געיה וכך מג״ה); ב-ל1 הדף קרוע באות הראשונה.</li>
</ul>
</td></tr>
<tr><td id="c25v3">ג</td><td>וַיִּצָּ֥מֶד יִשְׂרָאֵ֖ל לְבַ֣עַל פְּע֑וֹר וַיִּֽחַר־אַ֥ף יְהֹוָ֖ה בְּיִשְׂרָאֵֽל׃</td><td class="bordered"></td></tr>
<tr><td id="c25v4">ד</td><td>וַיֹּ֨אמֶר יְהֹוָ֜ה אֶל־מֹשֶׁ֗ה קַ֚ח אֶת־כׇּל־רָאשֵׁ֣י הָעָ֔ם וְהוֹקַ֥ע אוֹתָ֛ם לַיהֹוָ֖ה נֶ֣גֶד הַשָּׁ֑מֶשׁ וְיָשֹׁ֛ב חֲר֥וֹן אַף־יְהֹוָ֖ה מִיִּשְׂרָאֵֽל׃</td><td class="bordered"></td></tr>
<tr><td id="c25v5">ה</td><td>וַיֹּ֣אמֶר מֹשֶׁ֔ה אֶל־שֹׁפְטֵ֖י יִשְׂרָאֵ֑ל הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֽוֹר׃</td><td class="bordered"></td></tr>
<tr><td id="c25v6">ו</td><td>וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א וַיַּקְרֵ֤ב אֶל־אֶחָיו֙ אֶת־הַמִּדְיָנִ֔ית לְעֵינֵ֣י מֹשֶׁ֔ה וּלְעֵינֵ֖י כׇּל־עֲדַ֣ת בְּנֵי־יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מוֹעֵֽד׃</td><td class="bordered"></td></tr>
<tr><td id="c25v7">ז</td><td>וַיַּ֗רְא פִּֽינְחָס֙ בֶּן־אֶלְעָזָ֔ר בֶּֽן־אַהֲרֹ֖ן הַכֹּהֵ֑ן וַיָּ֙קׇם֙ מִתּ֣וֹךְ הָֽעֵדָ֔ה וַיִּקַּ֥ח רֹ֖מַח בְּיָדֽוֹ׃</td><td class="bordered"></td></tr>
<tr><td id="c25v8">ח</td><td>וַ֠יָּבֹ֠א אַחַ֨ר אִֽישׁ־יִשְׂרָאֵ֜ל אֶל־הַקֻּבָּ֗ה וַיִּדְקֹר֙ אֶת־שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל וְאֶת־הָאִשָּׁ֖ה אֶל־קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c25v9">ט</td><td>וַיִּהְי֕וּ הַמֵּתִ֖ים בַּמַּגֵּפָ֑ה אַרְבָּעָ֥ה וְעֶשְׂרִ֖ים אָֽלֶף׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c25v10">י</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c25v11">יא</td><td><span class="mam-doc-target-without-callout">פִּֽינְחָ֨ס</span> בֶּן־אֶלְעָזָ֜ר בֶּן־אַהֲרֹ֣ן הַכֹּהֵ֗ן הֵשִׁ֤יב אֶת־חֲמָתִי֙ מֵעַ֣ל בְּנֵֽי־יִשְׂרָאֵ֔ל בְּקַנְא֥וֹ אֶת־קִנְאָתִ֖י בְּתוֹכָ֑ם וְלֹא־כִלִּ֥יתִי אֶת־בְּנֵֽי־יִשְׂרָאֵ֖ל בְּקִנְאָתִֽי׃</td><td class="bordered"><span class="mam-doc-lemma">פִּֽינְחָ֨ס</span> <span class="mam-doc-part-0">=ל</span><ul class="mam-doc-parts">
<li>
בספרי ספרד ואשכנז נהוג לכתוב פִּֽ<span class="mam-letter-small">י</span>נְחָ֨ס ביו״ד קטנה. המנהג לכתוב יו״ד זעירא על פי ספר הזוהר, ואין זכר למנהג זה בכתבי־היד וספרות המסורה. וראו באור תורה ובמנחת שי.</li>
</ul>
</td></tr>
<tr><td id="c25v12">יב</td><td>לָכֵ֖ן אֱמֹ֑ר הִנְנִ֨י נֹתֵ֥ן ל֛וֹ אֶת־בְּרִיתִ֖י <span class="mam-doc-target-without-callout">שָׁלֽוֹם</span>׃</td><td class="bordered"><span class="mam-doc-lemma">שָׁלֽוֹם</span> <span class="mam-doc-part-0">(מ:הערה) בספרי ספרד ואשכנז וי״ו קטיעא</span><ul class="mam-doc-parts">
<li>
=א(ס)לשש1 וספרי תימן &lt;קטיעא איך צורתו? לא נמצא בו שום שינוי משאר ווין&gt;</li>
<li>
יש התייחסות לוי״ו שבתיבה זו בספרות המסורה המאוחרת ובדפוסי המקראות הגדולות, שמציינים אותה בתור אות קטנה (לפי מנחת שי רק רגלהּ קטנה) או קטועה (אור תורה), אבל צורתה מוטלת בספק. וראו באור תורה ובמנחת שי.</li>
</ul>
</td></tr>
<tr><td id="c25v13">יג</td><td>וְהָ֤יְתָה לּוֹ֙ וּלְזַרְע֣וֹ אַחֲרָ֔יו בְּרִ֖ית כְּהֻנַּ֣ת עוֹלָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו וַיְכַפֵּ֖ר עַל־בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c25v14">יד</td><td>וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר הֻכָּה֙ אֶת־הַמִּדְיָנִ֔ית זִמְרִ֖י בֶּן־סָל֑וּא נְשִׂ֥יא בֵֽית־אָ֖ב לַשִּׁמְעֹנִֽי׃</td><td class="bordered"></td></tr>
<tr><td id="c25v15">טו</td><td>וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית כׇּזְבִּ֣י בַת־צ֑וּר רֹ֣אשׁ אֻמּ֥וֹת בֵּֽית־אָ֛ב בְּמִדְיָ֖ן הֽוּא׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c25v16">טז</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c25v17">יז</td><td>צָר֖וֹר אֶת־הַמִּדְיָנִ֑ים וְהִכִּיתֶ֖ם אוֹתָֽם׃</td><td class="bordered"></td></tr>
<tr><td id="c25v18">יח</td><td><span class="mam-doc-target-without-callout">כִּ֣י צֹרְרִ֥ים</span> הֵם֙ לָכֶ֔ם בְּנִכְלֵיהֶ֛ם אֲשֶׁר־נִכְּל֥וּ לָכֶ֖ם עַל־דְּבַר־פְּע֑וֹר וְעַל־דְּבַ֞ר כׇּזְבִּ֨י בַת־נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיוֹם־הַמַּגֵּפָ֖ה <span class="mam-doc-target-without-callout">עַל־דְּבַר־פְּעֽוֹר</span>׃</td><td class="bordered"><span class="mam-doc-lemma">כִּ֣י צֹרְרִ֥ים</span> <span class="mam-doc-part-0">=ל</span><ul class="mam-doc-parts">
<li>
א(ס)=כִּ֣י צֹרֲרִ֥ים &lt;כִּי־צֹרֲרִ֥ים חטף פתח ומוקף? חטף פתח אבל "כי" במונח&gt;</li>
<li>
חלק מהדפוסים וקורן=כִּי־צֹרְרִ֥ים ("כי" מוקפת; בקורן גם בחטף כִּי־צֹרֲרִ֥ים)</li>
</ul>
<br><span class="mam-doc-lemma">עַל־דְּבַר־פְּעֽוֹר</span> <span class="mam-doc-part-0">=א(ס)ל &lt;על דב֣ר פעור? לא כן אבל שניהם מוקפים&gt;</span><ul class="mam-doc-parts">
<li>
דפוסים וקורן=עַל־דְּבַ֥ר פְּעֽוֹר ("על" מוקפת לתיבת מרכא)</li>
</ul>
</td></tr>
<tr><td id="c26v1">כו:</td><td>וַיְהִ֖י אַחֲרֵ֣י הַמַּגֵּפָ֑ה&nbsp;<span class="mam-spi-pe">{פ}</span><br class="mam-br-after-pe"><span class="mam-doc-callout">*</span>וַיֹּ֤אמֶר יְהֹוָה֙ אֶל־מֹשֶׁ֔ה וְאֶ֧ל אֶלְעָזָ֛ר בֶּן־אַהֲרֹ֥ן הַכֹּהֵ֖ן לֵאמֹֽר׃</td><td class="bordered"><span class="mam-doc-lemma">פפ</span> <span class="mam-doc-part-0">פרשה פתוחה ברווח של שורה ריקה בכתי״ל ובכתי״ש.</span></td></tr>
<tr><td id="c26v2">ב</td><td>שְׂא֞וּ אֶת־רֹ֣אשׁ&thinsp;<span class="mam-lp-legarmeih">׀</span> כׇּל־עֲדַ֣ת בְּנֵי־יִשְׂרָאֵ֗ל מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְבֵ֣ית אֲבֹתָ֑ם כׇּל־יֹצֵ֥א צָבָ֖א בְּיִשְׂרָאֵֽל׃</td><td class="bordered"></td></tr>
<tr><td id="c26v3">ג</td><td>וַיְדַבֵּ֨ר מֹשֶׁ֜ה וְאֶלְעָזָ֧ר הַכֹּהֵ֛ן אֹתָ֖ם בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃</td><td class="bordered"></td></tr>
<tr><td id="c26v4">ד</td><td>מִבֶּ֛ן עֶשְׂרִ֥ים שָׁנָ֖ה וָמָ֑עְלָה כַּאֲשֶׁר֩ צִוָּ֨ה יְהֹוָ֤ה אֶת־מֹשֶׁה֙ וּבְנֵ֣י יִשְׂרָאֵ֔ל הַיֹּצְאִ֖ים מֵאֶ֥רֶץ מִצְרָֽיִם׃</td><td class="bordered"></td></tr>
<tr><td id="c26v5">ה</td><td>רְאוּבֵ֖ן בְּכ֣וֹר יִשְׂרָאֵ֑ל בְּנֵ֣י רְאוּבֵ֗ן חֲנוֹךְ֙ מִשְׁפַּ֣חַת הַחֲנֹכִ֔י לְפַלּ֕וּא מִשְׁפַּ֖חַת הַפַּלֻּאִֽי׃</td><td class="bordered"></td></tr>
<tr><td id="c26v6">ו</td><td>לְחֶצְרֹ֕ן מִשְׁפַּ֖חַת הַֽחֶצְרוֹנִ֑י לְכַרְמִ֕י מִשְׁפַּ֖חַת הַכַּרְמִֽי׃</td><td class="bordered"></td></tr>
<tr><td id="c26v7">ז</td><td>אֵ֖לֶּה מִשְׁפְּחֹ֣ת <span class="mam-doc-target-without-callout">הָראוּבֵנִ֑י</span> וַיִּהְי֣וּ פְקֻדֵיהֶ֗ם שְׁלֹשָׁ֤ה וְאַרְבָּעִים֙ אֶ֔לֶף וּשְׁבַ֥ע מֵא֖וֹת וּשְׁלֹשִֽׁים׃</td><td class="bordered"><span class="mam-doc-lemma">הָראוּבֵנִ֑י</span> <span class="mam-doc-part-0">=ש1 ובדפוסים</span><ul class="mam-doc-parts">
<li>
ל=הָרֻֽאוּבֵנִ֑י (וראו בניקוד המקבילות לתיבה זו בכתי״ל)</li>
<li>
הערות דותן והמקליד</li>
</ul>
</td></tr>
<tr><td id="c26v8">ח</td><td>וּבְנֵ֥י פַלּ֖וּא אֱלִיאָֽב׃</td><td class="bordered"></td></tr>
<tr><td id="c26v9">ט</td><td>וּבְנֵ֣י אֱלִיאָ֔ב נְמוּאֵ֖ל וְדָתָ֣ן וַאֲבִירָ֑ם הֽוּא־דָתָ֨ן וַאֲבִירָ֜ם <span class="mam-kq"><span class="mam-kq-k">(קרואי)</span> <span class="mam-kq-q">[קְרִיאֵ֣י]</span></span> הָעֵדָ֗ה אֲשֶׁ֨ר הִצּ֜וּ עַל־מֹשֶׁ֤ה וְעַֽל־אַהֲרֹן֙ בַּעֲדַת־קֹ֔רַח בְּהַצֹּתָ֖ם עַל־יְהֹוָֽה׃</td><td class="bordered"></td></tr>
<tr><td id="c26v10">י</td><td>וַתִּפְתַּ֨ח הָאָ֜רֶץ אֶת־פִּ֗יהָ וַתִּבְלַ֥ע אֹתָ֛ם וְאֶת־קֹ֖רַח בְּמ֣וֹת הָעֵדָ֑ה בַּאֲכֹ֣ל הָאֵ֗שׁ אֵ֣ת חֲמִשִּׁ֤ים וּמָאתַ֙יִם֙ אִ֔ישׁ וַיִּהְי֖וּ לְנֵֽס׃</td><td class="bordered"></td></tr>
<tr><td id="c26v11">יא</td><td>וּבְנֵי־קֹ֖רַח לֹא־מֵֽתוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v12">יב</td><td>בְּנֵ֣י שִׁמְעוֹן֮ לְמִשְׁפְּחֹתָם֒ לִנְמוּאֵ֗ל מִשְׁפַּ֙חַת֙ הַנְּמ֣וּאֵלִ֔י לְיָמִ֕ין מִשְׁפַּ֖חַת הַיָּמִינִ֑י לְיָכִ֕ין מִשְׁפַּ֖חַת הַיָּכִינִֽי׃</td><td class="bordered"></td></tr>
<tr><td id="c26v13">יג</td><td>לְזֶ֕רַח מִשְׁפַּ֖חַת הַזַּרְחִ֑י לְשָׁא֕וּל מִשְׁפַּ֖חַת הַשָּׁאוּלִֽי׃</td><td class="bordered"></td></tr>
<tr><td id="c26v14">יד</td><td>אֵ֖לֶּה מִשְׁפְּחֹ֣ת הַשִּׁמְעֹנִ֑י שְׁנַ֧יִם וְעֶשְׂרִ֛ים אֶ֖לֶף וּמָאתָֽיִם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v15">טו</td><td>בְּנֵ֣י גָד֮ לְמִשְׁפְּחֹתָם֒ לִצְפ֗וֹן מִשְׁפַּ֙חַת֙ הַצְּפוֹנִ֔י לְחַגִּ֕י מִשְׁפַּ֖חַת הַֽחַגִּ֑י לְשׁוּנִ֕י מִשְׁפַּ֖חַת הַשּׁוּנִֽי׃</td><td class="bordered"></td></tr>
<tr><td id="c26v16">טז</td><td>לְאׇזְנִ֕י מִשְׁפַּ֖חַת הָאׇזְנִ֑י לְעֵרִ֕י מִשְׁפַּ֖חַת הָעֵרִֽי׃</td><td class="bordered"></td></tr>
<tr><td id="c26v17">יז</td><td>לַאֲר֕וֹד מִשְׁפַּ֖חַת הָאֲרוֹדִ֑י לְאַ֨רְאֵלִ֔י מִשְׁפַּ֖חַת הָאַרְאֵלִֽי׃</td><td class="bordered"></td></tr>
<tr><td id="c26v18">יח</td><td>אֵ֛לֶּה מִשְׁפְּחֹ֥ת בְּנֵֽי־גָ֖ד לִפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v19">יט</td><td>בְּנֵ֥י יְהוּדָ֖ה עֵ֣ר וְאוֹנָ֑ן וַיָּ֥מׇת עֵ֛ר וְאוֹנָ֖ן בְּאֶ֥רֶץ כְּנָֽעַן׃</td><td class="bordered"></td></tr>
<tr><td id="c26v20">כ</td><td>וַיִּהְי֣וּ בְנֵי־יְהוּדָה֮ לְמִשְׁפְּחֹתָם֒ לְשֵׁלָ֗ה מִשְׁפַּ֙חַת֙ הַשֵּׁ֣לָנִ֔י לְפֶ֕רֶץ מִשְׁפַּ֖חַת הַפַּרְצִ֑י לְזֶ֕רַח מִשְׁפַּ֖חַת הַזַּרְחִֽי׃</td><td class="bordered"></td></tr>
<tr><td id="c26v21">כא</td><td>וַיִּהְי֣וּ בְנֵי־פֶ֔רֶץ לְחֶצְרֹ֕ן מִשְׁפַּ֖חַת הַֽחֶצְרֹנִ֑י לְחָמ֕וּל מִשְׁפַּ֖חַת הֶחָמוּלִֽי׃</td><td class="bordered"></td></tr>
<tr><td id="c26v22">כב</td><td>אֵ֛לֶּה מִשְׁפְּחֹ֥ת יְהוּדָ֖ה לִפְקֻדֵיהֶ֑ם שִׁשָּׁ֧ה וְשִׁבְעִ֛ים אֶ֖לֶף וַחֲמֵ֥שׁ מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v23">כג</td><td>בְּנֵ֤י יִשָּׂשכָר֙ לְמִשְׁפְּחֹתָ֔ם תּוֹלָ֕ע מִשְׁפַּ֖חַת הַתּוֹלָעִ֑י <span class="mam-doc-target-without-callout">לְפֻוָ֕ה</span> מִשְׁפַּ֖חַת הַפּוּנִֽי׃</td><td class="bordered"><span class="mam-doc-lemma">לְפֻוָ֕ה</span> <span class="mam-doc-part-0">=ל,ש,ש1,ב והסכמת בן אשר ובן נפלתי בספר החילופים (אין דגש באות וי״ו); אך ראו גם בהערה על בראשית מו,יג.</span><ul class="mam-doc-parts">
<li>
ו,תאג'=לְפֻוָּ֕ה (וי״ו דגושה) וכן בדפוסים</li>
<li>
הערת ברויאר</li>
</ul>
</td></tr>
<tr><td id="c26v24">כד</td><td>לְיָשׁ֕וּב מִשְׁפַּ֖חַת <span class="mam-doc-target-without-callout">הַיָּשֻׁבִ֑י</span> לְשִׁמְרֹ֕ן מִשְׁפַּ֖חַת הַשִּׁמְרֹנִֽי׃</td><td class="bordered"><span class="mam-doc-lemma">הַיָּשֻׁבִ֑י</span> <span class="mam-doc-part-0">=שש1 ומסורות-אל וטברניות ורמ״ה</span><ul class="mam-doc-parts">
<li>
ל=הַיָּשׁוּבִ֑י (כתיב מלא וי״ו)</li>
</ul>
</td></tr>
<tr><td id="c26v25">כה</td><td>אֵ֛לֶּה מִשְׁפְּחֹ֥ת יִשָּׂשכָ֖ר לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וּשְׁלֹ֥שׁ מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v26">כו</td><td>בְּנֵ֣י זְבוּלֻן֮ לְמִשְׁפְּחֹתָם֒ לְסֶ֗רֶד מִשְׁפַּ֙חַת֙ הַסַּרְדִּ֔י לְאֵל֕וֹן מִשְׁפַּ֖חַת הָאֵלֹנִ֑י לְיַ֨חְלְאֵ֔ל מִשְׁפַּ֖חַת הַיַּחְלְאֵלִֽי׃</td><td class="bordered"></td></tr>
<tr><td id="c26v27">כז</td><td>אֵ֛לֶּה מִשְׁפְּחֹ֥ת הַזְּבוּלֹנִ֖י לִפְקֻדֵיהֶ֑ם שִׁשִּׁ֥ים אֶ֖לֶף וַחֲמֵ֥שׁ מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v28">כח</td><td>בְּנֵ֥י יוֹסֵ֖ף לְמִשְׁפְּחֹתָ֑ם מְנַשֶּׁ֖ה וְאֶפְרָֽיִם׃</td><td class="bordered"></td></tr>
<tr><td id="c26v29">כט</td><td>בְּנֵ֣י מְנַשֶּׁ֗ה לְמָכִיר֙ מִשְׁפַּ֣חַת הַמָּכִירִ֔י וּמָכִ֖יר הוֹלִ֣יד אֶת־גִּלְעָ֑ד לְגִלְעָ֕ד מִשְׁפַּ֖חַת הַגִּלְעָדִֽי׃</td><td class="bordered"></td></tr>
<tr><td id="c26v30">ל</td><td>אֵ֚לֶּה בְּנֵ֣י גִלְעָ֔ד אִיעֶ֕זֶר מִשְׁפַּ֖חַת הָאִֽיעֶזְרִ֑י לְחֵ֕לֶק מִשְׁפַּ֖חַת הַֽחֶלְקִֽי׃</td><td class="bordered"></td></tr>
<tr><td id="c26v31">לא</td><td>וְאַ֨שְׂרִיאֵ֔ל מִשְׁפַּ֖חַת <span class="mam-doc-target-without-callout">הָאַשְׂרִֽאֵלִ֑י</span> וְשֶׁ֕כֶם מִשְׁפַּ֖חַת הַשִּׁכְמִֽי׃</td><td class="bordered"><span class="mam-doc-lemma">הָאַשְׂרִֽאֵלִ֑י</span> <span class="mam-doc-part-0">=ש,ש1 ושיטות א,ל; ראו רשימת ברויאר ב"ספיקות שאין להם הכרע", הערה 8 ובספר טעמי המקרא פרק ח (וכך במג״ה).</span><ul class="mam-doc-parts">
<li>
ל=הָֽאַשְׂרִֽאֵלִ֑י (שתי געיות!) וכך בקורן וברויאר</li>
<li>
ל1=הָאַשְׂרִאֵלִ֑י (אין געיה)</li>
</ul>
</td></tr>
<tr><td id="c26v32">לב</td><td>וּשְׁמִידָ֕ע מִשְׁפַּ֖חַת הַשְּׁמִידָעִ֑י וְחֵ֕פֶר מִשְׁפַּ֖חַת הַֽחֶפְרִֽי׃</td><td class="bordered"></td></tr>
<tr><td id="c26v33">לג</td><td>וּצְלׇפְחָ֣ד בֶּן־חֵ֗פֶר לֹא־הָ֥יוּ ל֛וֹ בָּנִ֖ים כִּ֣י אִם־בָּנ֑וֹת וְשֵׁם֙ בְּנ֣וֹת צְלׇפְחָ֔ד מַחְלָ֣ה וְנֹעָ֔ה חׇגְלָ֥ה מִלְכָּ֖ה וְתִרְצָֽה׃</td><td class="bordered"></td></tr>
<tr><td id="c26v34">לד</td><td>אֵ֖לֶּה מִשְׁפְּחֹ֣ת מְנַשֶּׁ֑ה וּפְקֻ֣דֵיהֶ֔ם שְׁנַ֧יִם וַחֲמִשִּׁ֛ים אֶ֖לֶף וּשְׁבַ֥ע מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v35">לה</td><td>אֵ֣לֶּה בְנֵי־אֶפְרַ֘יִם֮ לְמִשְׁפְּחֹתָם֒ לְשׁוּתֶ֗לַח מִשְׁפַּ֙חַת֙ הַשֻּׁ֣תַלְחִ֔י לְבֶ֕כֶר מִשְׁפַּ֖חַת הַבַּכְרִ֑י לְתַ֕חַן מִשְׁפַּ֖חַת הַֽתַּחֲנִֽי׃</td><td class="bordered"></td></tr>
<tr><td id="c26v36">לו</td><td>וְאֵ֖לֶּה בְּנֵ֣י שׁוּתָ֑לַח לְעֵרָ֕ן מִשְׁפַּ֖חַת הָעֵרָנִֽי׃</td><td class="bordered"></td></tr>
<tr><td id="c26v37">לז</td><td>אֵ֣לֶּה מִשְׁפְּחֹ֤ת בְּנֵי־אֶפְרַ֙יִם֙ לִפְקֻ֣דֵיהֶ֔ם שְׁנַ֧יִם וּשְׁלֹשִׁ֛ים אֶ֖לֶף וַחֲמֵ֣שׁ מֵא֑וֹת אֵ֥לֶּה בְנֵי־יוֹסֵ֖ף לְמִשְׁפְּחֹתָֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v38">לח</td><td>בְּנֵ֣י בִנְיָמִן֮ לְמִשְׁפְּחֹתָם֒ לְבֶ֗לַע מִשְׁפַּ֙חַת֙ הַבַּלְעִ֔י לְאַשְׁבֵּ֕ל מִשְׁפַּ֖חַת הָֽאַשְׁבֵּלִ֑י לַאֲחִירָ֕ם מִשְׁפַּ֖חַת הָאֲחִירָמִֽי׃</td><td class="bordered"></td></tr>
<tr><td id="c26v39">לט</td><td>לִשְׁפוּפָ֕ם מִשְׁפַּ֖חַת הַשּׁוּפָמִ֑י לְחוּפָ֕ם מִשְׁפַּ֖חַת הַחוּפָמִֽי׃</td><td class="bordered"></td></tr>
<tr><td id="c26v40">מ</td><td>וַיִּהְי֥וּ בְנֵי־בֶ֖לַע אַ֣רְדְּ וְנַעֲמָ֑ן מִשְׁפַּ֙חַת֙ הָֽאַרְדִּ֔י לְנַֽעֲמָ֔ן מִשְׁפַּ֖חַת הַֽנַּעֲמִֽי׃</td><td class="bordered"></td></tr>
<tr><td id="c26v41">מא</td><td>אֵ֥לֶּה בְנֵי־בִנְיָמִ֖ן לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְשֵׁ֥שׁ מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v42">מב</td><td>אֵ֤לֶּה בְנֵי־דָן֙ לְמִשְׁפְּחֹתָ֔ם לְשׁוּחָ֕ם מִשְׁפַּ֖חַת הַשּׁוּחָמִ֑י אֵ֛לֶּה מִשְׁפְּחֹ֥ת דָּ֖ן לְמִשְׁפְּחֹתָֽם׃</td><td class="bordered"></td></tr>
<tr><td id="c26v43">מג</td><td>כׇּל־מִשְׁפְּחֹ֥ת הַשּׁוּחָמִ֖י לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וְאַרְבַּ֥ע מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v44">מד</td><td>בְּנֵ֣י אָשֵׁר֮ לְמִשְׁפְּחֹתָם֒ לְיִמְנָ֗ה מִשְׁפַּ֙חַת֙ הַיִּמְנָ֔ה לְיִשְׁוִ֕י מִשְׁפַּ֖חַת הַיִּשְׁוִ֑י לִבְרִיעָ֕ה מִשְׁפַּ֖חַת הַבְּרִיעִֽי׃</td><td class="bordered"></td></tr>
<tr><td id="c26v45">מה</td><td>לִבְנֵ֣י בְרִיעָ֔ה <span class="mam-doc-target-without-callout">לְחֶ֕בֶר</span> מִשְׁפַּ֖חַת הַֽחֶבְרִ֑י לְמַ֨לְכִּיאֵ֔ל מִשְׁפַּ֖חַת הַמַּלְכִּיאֵלִֽי׃</td><td class="bordered"><span class="mam-doc-lemma">לְחֶ֕בֶר</span> <span class="mam-doc-part-0">=ל (סגול בחי״ת)</span><ul class="mam-doc-parts">
<li>
דפוסים וקורן=לְחֵ֕בֶר (צירה בחי״ת)</li>
</ul>
</td></tr>
<tr><td id="c26v46">מו</td><td>וְשֵׁ֥ם בַּת־אָשֵׁ֖ר שָֽׂרַח׃</td><td class="bordered"></td></tr>
<tr><td id="c26v47">מז</td><td>אֵ֛לֶּה מִשְׁפְּחֹ֥ת בְּנֵי־אָשֵׁ֖ר לִפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v48">מח</td><td>בְּנֵ֤י נַפְתָּלִי֙ לְמִשְׁפְּחֹתָ֔ם לְיַ֨חְצְאֵ֔ל מִשְׁפַּ֖חַת הַיַּחְצְאֵלִ֑י לְגוּנִ֕י מִשְׁפַּ֖חַת הַגּוּנִֽי׃</td><td class="bordered"></td></tr>
<tr><td id="c26v49">מט</td><td>לְיֵ֕צֶר מִשְׁפַּ֖חַת הַיִּצְרִ֑י לְשִׁלֵּ֕ם מִשְׁפַּ֖חַת הַשִּׁלֵּמִֽי׃</td><td class="bordered"></td></tr>
<tr><td id="c26v50">נ</td><td>אֵ֛לֶּה מִשְׁפְּחֹ֥ת נַפְתָּלִ֖י לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְאַרְבַּ֥ע מֵאֽוֹת׃</td><td class="bordered"></td></tr>
<tr><td id="c26v51">נא</td><td>אֵ֗לֶּה פְּקוּדֵי֙ בְּנֵ֣י יִשְׂרָאֵ֔ל שֵׁשׁ־מֵא֥וֹת אֶ֖לֶף וָאָ֑לֶף שְׁבַ֥ע מֵא֖וֹת וּשְׁלֹשִֽׁים׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c26v52">נב</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c26v53">נג</td><td>לָאֵ֗לֶּה תֵּחָלֵ֥ק הָאָ֛רֶץ בְּנַחֲלָ֖ה בְּמִסְפַּ֥ר שֵׁמֽוֹת׃</td><td class="bordered"></td></tr>
<tr><td id="c26v54">נד</td><td>לָרַ֗ב תַּרְבֶּה֙ נַחֲלָת֔וֹ וְלַמְעַ֕ט תַּמְעִ֖יט נַחֲלָת֑וֹ אִ֚ישׁ לְפִ֣י פְקֻדָ֔יו יֻתַּ֖ן נַחֲלָתֽוֹ׃</td><td class="bordered"></td></tr>
<tr><td id="c26v55">נה</td><td>אַךְ־בְּגוֹרָ֕ל יֵחָלֵ֖ק אֶת־הָאָ֑רֶץ לִשְׁמ֥וֹת מַטּוֹת־אֲבֹתָ֖ם יִנְחָֽלוּ׃</td><td class="bordered"></td></tr>
<tr><td id="c26v56">נו</td><td>עַל־פִּי֙ הַגּוֹרָ֔ל תֵּחָלֵ֖ק נַחֲלָת֑וֹ בֵּ֥ין רַ֖ב לִמְעָֽט׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c26v57">נז</td><td>וְאֵ֨לֶּה פְקוּדֵ֣י הַלֵּוִי֮ לְמִשְׁפְּחֹתָם֒ לְגֵרְשׁ֗וֹן מִשְׁפַּ֙חַת֙ הַגֵּ֣רְשֻׁנִּ֔י לִקְהָ֕ת מִשְׁפַּ֖חַת הַקְּהָתִ֑י לִמְרָרִ֕י מִשְׁפַּ֖חַת הַמְּרָרִֽי׃</td><td class="bordered"></td></tr>
<tr><td id="c26v58">נח</td><td>אֵ֣לֶּה&thinsp;<span class="mam-lp-legarmeih">׀</span> מִשְׁפְּחֹ֣ת לֵוִ֗י מִשְׁפַּ֨חַת הַלִּבְנִ֜י מִשְׁפַּ֤חַת הַֽחֶבְרֹנִי֙ מִשְׁפַּ֤חַת הַמַּחְלִי֙ מִשְׁפַּ֣חַת הַמּוּשִׁ֔י מִשְׁפַּ֖חַת הַקׇּרְחִ֑י וּקְהָ֖ת הוֹלִ֥ד אֶת־עַמְרָֽם׃</td><td class="bordered"></td></tr>
<tr><td id="c26v59">נט</td><td>וְשֵׁ֣ם&thinsp;<span class="mam-lp-legarmeih">׀</span> אֵ֣שֶׁת עַמְרָ֗ם יוֹכֶ֙בֶד֙ בַּת־לֵוִ֔י אֲשֶׁ֨ר יָלְדָ֥ה אֹתָ֛הּ לְלֵוִ֖י בְּמִצְרָ֑יִם וַתֵּ֣לֶד לְעַמְרָ֗ם אֶֽת־אַהֲרֹן֙ וְאֶת־מֹשֶׁ֔ה וְאֵ֖ת מִרְיָ֥ם אֲחֹתָֽם׃</td><td class="bordered"></td></tr>
<tr><td id="c26v60">ס</td><td><span class="mam-doc-target-without-callout">וַיִּוָּלֵ֣ד</span> לְאַהֲרֹ֔ן אֶת־נָדָ֖ב וְאֶת־אֲבִיה֑וּא אֶת־אֶלְעָזָ֖ר וְאֶת־אִיתָמָֽר׃</td><td class="bordered"><span class="mam-doc-lemma">וַיִּוָּלֵ֣ד</span> <span class="mam-doc-part-0">ל=וַיִוָּלֵ֣ד (חסר דגש)</span><ul class="mam-doc-parts">
<li>
הערות דותן וברויאר</li>
</ul>
</td></tr>
<tr><td id="c26v61">סא</td><td>וַיָּ֥מׇת נָדָ֖ב וַאֲבִיה֑וּא בְּהַקְרִיבָ֥ם אֵשׁ־זָרָ֖ה לִפְנֵ֥י יְהֹוָֽה׃</td><td class="bordered"></td></tr>
<tr><td id="c26v62">סב</td><td>וַיִּהְי֣וּ פְקֻדֵיהֶ֗ם שְׁלֹשָׁ֤ה וְעֶשְׂרִים֙ אֶ֔לֶף כׇּל־זָכָ֖ר מִבֶּן־חֹ֣דֶשׁ וָמָ֑עְלָה כִּ֣י&thinsp;<span class="mam-lp-legarmeih">׀</span> לֹ֣א הׇתְפָּקְד֗וּ בְּתוֹךְ֙ בְּנֵ֣י יִשְׂרָאֵ֔ל כִּ֠י לֹא־נִתַּ֤ן לָהֶם֙ נַחֲלָ֔ה בְּת֖וֹךְ בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c26v63">סג</td><td>אֵ֚לֶּה פְּקוּדֵ֣י מֹשֶׁ֔ה וְאֶלְעָזָ֖ר הַכֹּהֵ֑ן אֲשֶׁ֨ר פָּֽקְד֜וּ אֶת־בְּנֵ֤י יִשְׂרָאֵל֙ בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃</td><td class="bordered"></td></tr>
<tr><td id="c26v64">סד</td><td>וּבְאֵ֙לֶּה֙ לֹא־הָ֣יָה אִ֔ישׁ מִפְּקוּדֵ֣י מֹשֶׁ֔ה וְאַהֲרֹ֖ן הַכֹּהֵ֑ן אֲשֶׁ֥ר פָּקְד֛וּ אֶת־בְּנֵ֥י יִשְׂרָאֵ֖ל בְּמִדְבַּ֥ר סִינָֽי׃</td><td class="bordered"></td></tr>
<tr><td id="c26v65">סה</td><td>כִּֽי־אָמַ֤ר יְהֹוָה֙ לָהֶ֔ם מ֥וֹת יָמֻ֖תוּ בַּמִּדְבָּ֑ר וְלֹא־נוֹתַ֤ר מֵהֶם֙ אִ֔ישׁ כִּ֚י אִם־כָּלֵ֣ב בֶּן־יְפֻנֶּ֔ה וִיהוֹשֻׁ֖עַ בִּן־נֽוּן׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c27v1">כז:</td><td>וַתִּקְרַ֜בְנָה בְּנ֣וֹת צְלׇפְחָ֗ד בֶּן־חֵ֤פֶר בֶּן־גִּלְעָד֙ בֶּן־מָכִ֣יר בֶּן־מְנַשֶּׁ֔ה לְמִשְׁפְּחֹ֖ת מְנַשֶּׁ֣ה בֶן־יוֹסֵ֑ף וְאֵ֙לֶּה֙ שְׁמ֣וֹת בְּנֹתָ֔יו מַחְלָ֣ה נֹעָ֔ה וְחׇגְלָ֥ה וּמִלְכָּ֖ה וְתִרְצָֽה׃</td><td class="bordered"></td></tr>
<tr><td id="c27v2">ב</td><td>וַֽתַּעֲמֹ֜דְנָה לִפְנֵ֣י מֹשֶׁ֗ה וְלִפְנֵי֙ אֶלְעָזָ֣ר הַכֹּהֵ֔ן וְלִפְנֵ֥י הַנְּשִׂיאִ֖ם וְכׇל־הָעֵדָ֑ה פֶּ֥תַח אֹֽהֶל־מוֹעֵ֖ד לֵאמֹֽר׃</td><td class="bordered"></td></tr>
<tr><td id="c27v3">ג</td><td>אָבִ֘ינוּ֮ מֵ֣ת בַּמִּדְבָּר֒ וְה֨וּא לֹא־הָיָ֜ה בְּת֣וֹךְ הָעֵדָ֗ה הַנּוֹעָדִ֛ים עַל־יְהֹוָ֖ה בַּעֲדַת־קֹ֑רַח כִּֽי־בְחֶטְא֣וֹ מֵ֔ת וּבָנִ֖ים לֹא־הָ֥יוּ לֽוֹ׃</td><td class="bordered"></td></tr>
<tr><td id="c27v4">ד</td><td>לָ֣מָּה יִגָּרַ֤ע שֵׁם־אָבִ֙ינוּ֙ מִתּ֣וֹךְ מִשְׁפַּחְתּ֔וֹ כִּ֛י אֵ֥ין ל֖וֹ בֵּ֑ן תְּנָה־לָּ֣נוּ אֲחֻזָּ֔ה בְּת֖וֹךְ אֲחֵ֥י אָבִֽינוּ׃</td><td class="bordered"></td></tr>
<tr><td id="c27v5">ה</td><td>וַיַּקְרֵ֥ב מֹשֶׁ֛ה אֶת־<span class="mam-doc-target-without-callout">מִשְׁפָּטָ֖<span class="mam-letter-large">ן</span></span> לִפְנֵ֥י יְהֹוָֽה׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">מִשְׁפָּטָ֖<span class="mam-letter-large">ן</span></span> <span class="mam-doc-part-0">=לש ומ״ס-ל ומ״ש</span><ul class="mam-doc-parts">
<li>
המקליד לא ציין את האות הגדולה בכתי״ל.</li>
</ul>
<br><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c27v6">ו</td><td>וַיֹּ֥אמֶר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c27v7">ז</td><td>כֵּ֗ן בְּנ֣וֹת צְלׇפְחָד֮ דֹּבְרֹת֒ נָתֹ֨ן תִּתֵּ֤ן לָהֶם֙ אֲחֻזַּ֣ת נַחֲלָ֔ה בְּת֖וֹךְ אֲחֵ֣י אֲבִיהֶ֑ם וְהַֽעֲבַרְתָּ֛ אֶת־נַחֲלַ֥ת אֲבִיהֶ֖ן לָהֶֽן׃</td><td class="bordered"></td></tr>
<tr><td id="c27v8">ח</td><td>וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֣ישׁ כִּֽי־יָמ֗וּת וּבֵן֙ אֵ֣ין ל֔וֹ וְהַֽעֲבַרְתֶּ֥ם אֶת־נַחֲלָת֖וֹ לְבִתּֽוֹ׃</td><td class="bordered"></td></tr>
<tr><td id="c27v9">ט</td><td>וְאִם־אֵ֥ין ל֖וֹ בַּ֑ת וּנְתַתֶּ֥ם אֶת־נַחֲלָת֖וֹ <span class="mam-doc-target-without-callout">לְאֶחָֽיו</span>׃</td><td class="bordered"><span class="mam-doc-lemma">לְאֶחָֽיו</span> <span class="mam-doc-part-0">=ש ובדפוסים</span><ul class="mam-doc-parts">
<li>
ל=לְאֶחָיו (חסר סילוק!)</li>
<li>
הערות ברויאר והמקליד</li>
</ul>
</td></tr>
<tr><td id="c27v10">י</td><td>וְאִם־אֵ֥ין ל֖וֹ אַחִ֑ים וּנְתַתֶּ֥ם אֶת־נַחֲלָת֖וֹ לַאֲחֵ֥י אָבִֽיו׃</td><td class="bordered"></td></tr>
<tr><td id="c27v11">יא</td><td>וְאִם־אֵ֣ין אַחִים֮ לְאָבִיו֒ וּנְתַתֶּ֣ם אֶת־נַחֲלָת֗וֹ לִשְׁאֵר֞וֹ הַקָּרֹ֥ב אֵלָ֛יו מִמִּשְׁפַּחְתּ֖וֹ וְיָרַ֣שׁ אֹתָ֑הּ וְֽהָ֨יְתָ֜ה לִבְנֵ֤י יִשְׂרָאֵל֙ לְחֻקַּ֣ת מִשְׁפָּ֔ט כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c27v12">יב</td><td>וַיֹּ֤אמֶר יְהֹוָה֙ אֶל־מֹשֶׁ֔ה עֲלֵ֛ה אֶל־הַ֥ר הָעֲבָרִ֖ים הַזֶּ֑ה וּרְאֵה֙ אֶת־הָאָ֔רֶץ אֲשֶׁ֥ר נָתַ֖תִּי לִבְנֵ֥י יִשְׂרָאֵֽל׃</td><td class="bordered"></td></tr>
<tr><td id="c27v13">יג</td><td>וְרָאִ֣יתָה אֹתָ֔הּ וְנֶאֱסַפְתָּ֥ אֶל־עַמֶּ֖יךָ גַּם־אָ֑תָּה כַּאֲשֶׁ֥ר נֶאֱסַ֖ף אַהֲרֹ֥ן אָחִֽיךָ׃</td><td class="bordered"></td></tr>
<tr><td id="c27v14">יד</td><td>כַּאֲשֶׁר֩ מְרִיתֶ֨ם פִּ֜י בְּמִדְבַּר־צִ֗ן בִּמְרִיבַת֙ הָֽעֵדָ֔ה לְהַקְדִּישֵׁ֥נִי בַמַּ֖יִם לְעֵינֵיהֶ֑ם הֵ֛ם מֵֽי־מְרִיבַ֥ת קָדֵ֖שׁ מִדְבַּר־צִֽן׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c27v15">טו</td><td>וַיְדַבֵּ֣ר מֹשֶׁ֔ה אֶל־יְהֹוָ֖ה לֵאמֹֽר׃</td><td class="bordered"></td></tr>
<tr><td id="c27v16">טז</td><td>יִפְקֹ֣ד יְהֹוָ֔ה אֱלֹהֵ֥י הָרוּחֹ֖ת לְכׇל־בָּשָׂ֑ר אִ֖ישׁ עַל־הָעֵדָֽה׃</td><td class="bordered"></td></tr>
<tr><td id="c27v17">יז</td><td>אֲשֶׁר־יֵצֵ֣א לִפְנֵיהֶ֗ם וַאֲשֶׁ֤ר יָבֹא֙ לִפְנֵיהֶ֔ם וַאֲשֶׁ֥ר יוֹצִיאֵ֖ם וַאֲשֶׁ֣ר יְבִיאֵ֑ם וְלֹ֤א תִהְיֶה֙ עֲדַ֣ת יְהֹוָ֔ה כַּצֹּ֕אן אֲשֶׁ֥ר אֵין־לָהֶ֖ם רֹעֶֽה׃</td><td class="bordered"></td></tr>
<tr><td id="c27v18">יח</td><td>וַיֹּ֨אמֶר יְהֹוָ֜ה אֶל־מֹשֶׁ֗ה קַח־לְךָ֙ אֶת־יְהוֹשֻׁ֣עַ בִּן־נ֔וּן אִ֖ישׁ אֲשֶׁר־ר֣וּחַ בּ֑וֹ וְסָמַכְתָּ֥ אֶת־יָדְךָ֖ עָלָֽיו׃</td><td class="bordered"></td></tr>
<tr><td id="c27v19">יט</td><td>וְהַֽעֲמַדְתָּ֣ אֹת֗וֹ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כׇּל־הָעֵדָ֑ה וְצִוִּיתָ֥ה אֹת֖וֹ לְעֵינֵיהֶֽם׃</td><td class="bordered"></td></tr>
<tr><td id="c27v20">כ</td><td>וְנָתַתָּ֥ה מֵהֽוֹדְךָ֖ עָלָ֑יו לְמַ֣עַן יִשְׁמְע֔וּ כׇּל־עֲדַ֖ת בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c27v21">כא</td><td>וְלִפְנֵ֨י אֶלְעָזָ֤ר הַכֹּהֵן֙ יַעֲמֹ֔ד וְשָׁ֥אַל ל֛וֹ בְּמִשְׁפַּ֥ט הָאוּרִ֖ים לִפְנֵ֣י יְהֹוָ֑ה עַל־פִּ֨יו יֵצְא֜וּ וְעַל־פִּ֣יו יָבֹ֗אוּ ה֛וּא וְכׇל־בְּנֵי־יִשְׂרָאֵ֥ל אִתּ֖וֹ וְכׇל־הָעֵדָֽה׃</td><td class="bordered"></td></tr>
<tr><td id="c27v22">כב</td><td>וַיַּ֣עַשׂ מֹשֶׁ֔ה כַּאֲשֶׁ֛ר צִוָּ֥ה יְהֹוָ֖ה אֹת֑וֹ וַיִּקַּ֣ח אֶת־יְהוֹשֻׁ֗עַ וַיַּֽעֲמִדֵ֙הוּ֙ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כׇּל־הָעֵדָֽה׃</td><td class="bordered"></td></tr>
<tr><td id="c27v23">כג</td><td>וַיִּסְמֹ֧ךְ אֶת־יָדָ֛יו עָלָ֖יו וַיְצַוֵּ֑הוּ כַּאֲשֶׁ֛ר דִּבֶּ֥ר יְהֹוָ֖ה בְּיַד־מֹשֶֽׁה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c28v1">כח:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c28v2">ב</td><td>צַ֚ו אֶת־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אֶת־קׇרְבָּנִ֨י לַחְמִ֜י לְאִשַּׁ֗י רֵ֚יחַ נִֽיחֹחִ֔י תִּשְׁמְר֕וּ לְהַקְרִ֥יב לִ֖י בְּמוֹעֲדֽוֹ׃</td><td class="bordered"></td></tr>
<tr><td id="c28v3">ג</td><td>וְאָמַרְתָּ֣ לָהֶ֔ם זֶ֚ה הָֽאִשֶּׁ֔ה אֲשֶׁ֥ר תַּקְרִ֖יבוּ לַיהֹוָ֑ה כְּבָשִׂ֨ים בְּנֵֽי־שָׁנָ֧ה תְמִימִ֛ם שְׁנַ֥יִם לַיּ֖וֹם עֹלָ֥ה תָמִֽיד׃</td><td class="bordered"></td></tr>
<tr><td id="c28v4">ד</td><td>אֶת־הַכֶּ֥בֶשׂ אֶחָ֖ד תַּעֲשֶׂ֣ה בַבֹּ֑קֶר וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֥ין הָֽעַרְבָּֽיִם׃</td><td class="bordered"></td></tr>
<tr><td id="c28v5">ה</td><td>וַעֲשִׂירִ֧ית הָאֵיפָ֛ה סֹ֖לֶת לְמִנְחָ֑ה בְּלוּלָ֛ה בְּשֶׁ֥מֶן כָּתִ֖ית רְבִיעִ֥ת הַהִֽין׃</td><td class="bordered"></td></tr>
<tr><td id="c28v6">ו</td><td>עֹלַ֖ת תָּמִ֑יד הָעֲשֻׂיָה֙ בְּהַ֣ר סִינַ֔י לְרֵ֣יחַ נִיחֹ֔חַ אִשֶּׁ֖ה לַֽיהֹוָֽה׃</td><td class="bordered"></td></tr>
<tr><td id="c28v7">ז</td><td>וְנִסְכּוֹ֙ רְבִיעִ֣ת הַהִ֔ין לַכֶּ֖בֶשׂ הָאֶחָ֑ד בַּקֹּ֗דֶשׁ הַסֵּ֛ךְ נֶ֥סֶךְ שֵׁכָ֖ר לַיהֹוָֽה׃</td><td class="bordered"></td></tr>
<tr><td id="c28v8">ח</td><td>וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֣ין הָֽעַרְבָּ֑יִם כְּמִנְחַ֨ת הַבֹּ֤קֶר וּכְנִסְכּוֹ֙ תַּעֲשֶׂ֔ה אִשֵּׁ֛ה רֵ֥יחַ נִיחֹ֖חַ לַיהֹוָֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c28v9">ט</td><td>וּבְיוֹם֙ הַשַּׁבָּ֔ת שְׁנֵֽי־כְבָשִׂ֥ים בְּנֵֽי־שָׁנָ֖ה תְּמִימִ֑ם וּשְׁנֵ֣י עֶשְׂרֹנִ֗ים סֹ֧לֶת מִנְחָ֛ה בְּלוּלָ֥ה בַשֶּׁ֖מֶן וְנִסְכּֽוֹ׃</td><td class="bordered"></td></tr>
<tr><td id="c28v10">י</td><td>עֹלַ֥ת שַׁבַּ֖ת בְּשַׁבַּתּ֑וֹ עַל־עֹלַ֥ת הַתָּמִ֖יד וְנִסְכָּֽהּ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c28v11">יא</td><td>וּבְרָאשֵׁי֙ חׇדְשֵׁיכֶ֔ם תַּקְרִ֥יבוּ עֹלָ֖ה לַיהֹוָ֑ה פָּרִ֨ים בְּנֵֽי־בָקָ֤ר שְׁנַ֙יִם֙ וְאַ֣יִל אֶחָ֔ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃</td><td class="bordered"></td></tr>
<tr><td id="c28v12">יב</td><td>וּשְׁלֹשָׁ֣ה עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן לַפָּ֖ר הָאֶחָ֑ד וּשְׁנֵ֣י עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן לָאַ֖יִל הָֽאֶחָֽד׃</td><td class="bordered"></td></tr>
<tr><td id="c28v13">יג</td><td>וְעִשָּׂרֹ֣ן עִשָּׂר֗וֹן סֹ֤לֶת מִנְחָה֙ בְּלוּלָ֣ה בַשֶּׁ֔מֶן לַכֶּ֖בֶשׂ הָאֶחָ֑ד עֹלָה֙ רֵ֣יחַ נִיחֹ֔חַ אִשֶּׁ֖ה לַיהֹוָֽה׃</td><td class="bordered"></td></tr>
<tr><td id="c28v14">יד</td><td>וְנִסְכֵּיהֶ֗ם חֲצִ֣י הַהִין֩ יִהְיֶ֨ה לַפָּ֜ר וּשְׁלִישִׁ֧ת הַהִ֣ין לָאַ֗יִל וּרְבִיעִ֥ת הַהִ֛ין לַכֶּ֖בֶשׂ יָ֑יִן זֹ֣את עֹלַ֥ת חֹ֙דֶשׁ֙ בְּחׇדְשׁ֔וֹ לְחׇדְשֵׁ֖י הַשָּׁנָֽה׃</td><td class="bordered"></td></tr>
<tr><td id="c28v15">טו</td><td>וּשְׂעִ֨יר עִזִּ֥ים אֶחָ֛ד לְחַטָּ֖את לַיהֹוָ֑ה עַל־עֹלַ֧ת הַתָּמִ֛יד יֵעָשֶׂ֖ה וְנִסְכּֽוֹ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c28v16">טז</td><td>וּבַחֹ֣דֶשׁ הָרִאשׁ֗וֹן בְּאַרְבָּעָ֥ה עָשָׂ֛ר י֖וֹם לַחֹ֑דֶשׁ פֶּ֖סַח לַיהֹוָֽה׃</td><td class="bordered"></td></tr>
<tr><td id="c28v17">יז</td><td>וּבַחֲמִשָּׁ֨ה עָשָׂ֥ר י֛וֹם לַחֹ֥דֶשׁ הַזֶּ֖ה חָ֑ג שִׁבְעַ֣ת יָמִ֔ים מַצּ֖וֹת יֵאָכֵֽל׃</td><td class="bordered"></td></tr>
<tr><td id="c28v18">יח</td><td>בַּיּ֥וֹם הָרִאשׁ֖וֹן מִקְרָא־קֹ֑דֶשׁ כׇּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃</td><td class="bordered"></td></tr>
<tr><td id="c28v19">יט</td><td>וְהִקְרַבְתֶּ֨ם אִשֶּׁ֤ה עֹלָה֙ לַֽיהֹוָ֔ה פָּרִ֧ים בְּנֵי־בָקָ֛ר שְׁנַ֖יִם וְאַ֣יִל אֶחָ֑ד וְשִׁבְעָ֤ה כְבָשִׂים֙ בְּנֵ֣י שָׁנָ֔ה תְּמִימִ֖ם יִהְי֥וּ לָכֶֽם׃</td><td class="bordered"></td></tr>
<tr><td id="c28v20">כ</td><td>וּמִ֨נְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֨ה עֶשְׂרֹנִ֜ים לַפָּ֗ר וּשְׁנֵ֧י עֶשְׂרֹנִ֛ים לָאַ֖יִל תַּעֲשֽׂוּ׃</td><td class="bordered"></td></tr>
<tr><td id="c28v21">כא</td><td>עִשָּׂר֤וֹן עִשָּׂרוֹן֙ תַּעֲשֶׂ֔ה לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃</td><td class="bordered"></td></tr>
<tr><td id="c28v22">כב</td><td>וּשְׂעִ֥יר חַטָּ֖את אֶחָ֑ד לְכַפֵּ֖ר עֲלֵיכֶֽם׃</td><td class="bordered"></td></tr>
<tr><td id="c28v23">כג</td><td>מִלְּבַד֙ עֹלַ֣ת הַבֹּ֔קֶר אֲשֶׁ֖ר לְעֹלַ֣ת הַתָּמִ֑יד תַּעֲשׂ֖וּ אֶת־אֵֽלֶּה׃</td><td class="bordered"></td></tr>
<tr><td id="c28v24">כד</td><td>כָּאֵ֜לֶּה תַּעֲשׂ֤וּ לַיּוֹם֙ שִׁבְעַ֣ת יָמִ֔ים לֶ֛חֶם אִשֵּׁ֥ה רֵֽיחַ־נִיחֹ֖חַ לַיהֹוָ֑ה עַל־עוֹלַ֧ת הַתָּמִ֛יד יֵעָשֶׂ֖ה וְנִסְכּֽוֹ׃</td><td class="bordered"></td></tr>
<tr><td id="c28v25">כה</td><td>וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כׇּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c28v26">כו</td><td>וּבְי֣וֹם הַבִּכּוּרִ֗ים בְּהַקְרִ֨יבְכֶ֜ם מִנְחָ֤ה חֲדָשָׁה֙ לַֽיהֹוָ֔ה בְּשָׁבֻעֹ֖תֵיכֶ֑ם מִֽקְרָא־קֹ֙דֶשׁ֙ יִהְיֶ֣ה לָכֶ֔ם כׇּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃</td><td class="bordered"></td></tr>
<tr><td id="c28v27">כז</td><td>וְהִקְרַבְתֶּ֨ם עוֹלָ֜ה לְרֵ֤יחַ נִיחֹ֙חַ֙ לַֽיהֹוָ֔ה פָּרִ֧ים בְּנֵי־בָקָ֛ר שְׁנַ֖יִם אַ֣יִל אֶחָ֑ד שִׁבְעָ֥ה כְבָשִׂ֖ים בְּנֵ֥י שָׁנָֽה׃</td><td class="bordered"></td></tr>
<tr><td id="c28v28">כח</td><td><span class="mam-doc-target-without-callout">וּמִ֨נְחָתָ֔ם</span> סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֣ר הָֽאֶחָ֔ד שְׁנֵי֙ עֶשְׂרֹנִ֔ים לָאַ֖יִל הָאֶחָֽד׃</td><td class="bordered"><span class="mam-doc-lemma">וּמִ֨נְחָתָ֔ם</span> <span class="mam-doc-part-0">=שיטת-א (ולעיל כח,כ בכתי״ל) ובדפוסים</span><ul class="mam-doc-parts">
<li>
ל=וּמִנְחָתָ֔ם (אין מתיגה)</li>
<li>
הערת ברויאר</li>
</ul>
</td></tr>
<tr><td id="c28v29">כט</td><td>עִשָּׂרוֹן֙ עִשָּׂר֔וֹן לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃</td><td class="bordered"></td></tr>
<tr><td id="c28v30">ל</td><td>שְׂעִ֥יר עִזִּ֖ים אֶחָ֑ד לְכַפֵּ֖ר עֲלֵיכֶֽם׃</td><td class="bordered"></td></tr>
<tr><td id="c28v31">לא</td><td>מִלְּבַ֞ד עֹלַ֧ת הַתָּמִ֛יד וּמִנְחָת֖וֹ תַּעֲשׂ֑וּ תְּמִימִ֥ם יִהְיוּ־לָכֶ֖ם וְנִסְכֵּיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c29v1">כט:</td><td>וּבַחֹ֨דֶשׁ הַשְּׁבִיעִ֜י בְּאֶחָ֣ד לַחֹ֗דֶשׁ מִֽקְרָא־קֹ֙דֶשׁ֙ יִהְיֶ֣ה לָכֶ֔ם כׇּל־מְלֶ֥אכֶת עֲבֹדָ֖ה לֹ֣א תַעֲשׂ֑וּ י֥וֹם תְּרוּעָ֖ה יִהְיֶ֥ה לָכֶֽם׃</td><td class="bordered"></td></tr>
<tr><td id="c29v2">ב</td><td>וַעֲשִׂיתֶ֨ם עֹלָ֜ה לְרֵ֤יחַ נִיחֹ֙חַ֙ לַֽיהֹוָ֔ה פַּ֧ר בֶּן־בָּקָ֛ר אֶחָ֖ד אַ֣יִל אֶחָ֑ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃</td><td class="bordered"></td></tr>
<tr><td id="c29v3">ג</td><td><span class="mam-doc-target-without-callout">וּמִ֨נְחָתָ֔ם</span> סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֔ר שְׁנֵ֥י עֶשְׂרֹנִ֖ים לָאָֽיִל׃</td><td class="bordered"><span class="mam-doc-lemma">וּמִ֨נְחָתָ֔ם</span> <span class="mam-doc-part-0">=שיטת-א (ולעיל כח,כ בכתי״ל) ומ״ש</span><ul class="mam-doc-parts">
<li>
ל=וּמִנְחָתָ֔ם (אין מתיגה)</li>
<li>
הערת ברויאר</li>
</ul>
</td></tr>
<tr><td id="c29v4">ד</td><td>וְעִשָּׂר֣וֹן אֶחָ֔ד לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃</td><td class="bordered"></td></tr>
<tr><td id="c29v5">ה</td><td>וּשְׂעִיר־עִזִּ֥ים אֶחָ֖ד חַטָּ֑את לְכַפֵּ֖ר עֲלֵיכֶֽם׃</td><td class="bordered"></td></tr>
<tr><td id="c29v6">ו</td><td>מִלְּבַד֩ עֹלַ֨ת הַחֹ֜דֶשׁ וּמִנְחָתָ֗הּ וְעֹלַ֤ת הַתָּמִיד֙ וּמִנְחָתָ֔הּ וְנִסְכֵּיהֶ֖ם כְּמִשְׁפָּטָ֑ם לְרֵ֣יחַ נִיחֹ֔חַ אִשֶּׁ֖ה לַיהֹוָֽה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c29v7">ז</td><td>וּבֶעָשׂוֹר֩ לַחֹ֨דֶשׁ הַשְּׁבִיעִ֜י הַזֶּ֗ה מִֽקְרָא־קֹ֙דֶשׁ֙ יִהְיֶ֣ה לָכֶ֔ם וְעִנִּיתֶ֖ם אֶת־נַפְשֹׁתֵיכֶ֑ם כׇּל־מְלָאכָ֖ה לֹ֥א תַעֲשֽׂוּ׃</td><td class="bordered"></td></tr>
<tr><td id="c29v8">ח</td><td>וְהִקְרַבְתֶּ֨ם עֹלָ֤ה לַֽיהֹוָה֙ רֵ֣יחַ נִיחֹ֔חַ פַּ֧ר בֶּן־בָּקָ֛ר אֶחָ֖ד אַ֣יִל אֶחָ֑ד כְּבָשִׂ֤ים בְּנֵֽי־שָׁנָה֙ שִׁבְעָ֔ה תְּמִימִ֖ם יִהְי֥וּ לָכֶֽם׃</td><td class="bordered"></td></tr>
<tr><td id="c29v9">ט</td><td><span class="mam-doc-target-without-callout">וּמִ֨נְחָתָ֔ם</span> סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֔ר שְׁנֵי֙ עֶשְׂרֹנִ֔ים לָאַ֖יִל הָאֶחָֽד׃</td><td class="bordered"><span class="mam-doc-lemma">וּמִ֨נְחָתָ֔ם</span> <span class="mam-doc-part-0">=שיטת-א (ולעיל כח,כ בכתי״ל) ומ״ש</span><ul class="mam-doc-parts">
<li>
ל=וּמִנְחָתָ֔ם (אין מתיגה)</li>
<li>
הערת ברויאר</li>
</ul>
</td></tr>
<tr><td id="c29v10">י</td><td>עִשָּׂרוֹן֙ עִשָּׂר֔וֹן לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃</td><td class="bordered"></td></tr>
<tr><td id="c29v11">יא</td><td>שְׂעִיר־עִזִּ֥ים אֶחָ֖ד חַטָּ֑את מִלְּבַ֞ד חַטַּ֤את הַכִּפֻּרִים֙ וְעֹלַ֣ת הַתָּמִ֔יד וּמִנְחָתָ֖הּ וְנִסְכֵּיהֶֽם׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c29v12">יב</td><td>וּבַחֲמִשָּׁה֩ עָשָׂ֨ר י֜וֹם לַחֹ֣דֶשׁ הַשְּׁבִיעִ֗י מִֽקְרָא־קֹ֙דֶשׁ֙ יִהְיֶ֣ה לָכֶ֔ם כׇּל־מְלֶ֥אכֶת עֲבֹדָ֖ה לֹ֣א תַעֲשׂ֑וּ וְחַגֹּתֶ֥ם חַ֛ג לַיהֹוָ֖ה שִׁבְעַ֥ת יָמִֽים׃</td><td class="bordered"></td></tr>
<tr><td id="c29v13">יג</td><td>וְהִקְרַבְתֶּ֨ם עֹלָ֜ה אִשֵּׁ֨ה רֵ֤יחַ נִיחֹ֙חַ֙ לַֽיהֹוָ֔ה פָּרִ֧ים בְּנֵי־בָקָ֛ר שְׁלֹשָׁ֥ה עָשָׂ֖ר אֵילִ֣ם שְׁנָ֑יִם כְּבָשִׂ֧ים בְּנֵֽי־שָׁנָ֛ה אַרְבָּעָ֥ה עָשָׂ֖ר תְּמִימִ֥ם יִהְיֽוּ׃</td><td class="bordered"></td></tr>
<tr><td id="c29v14">יד</td><td><span class="mam-doc-target-without-callout">וּמִ֨נְחָתָ֔ם</span> סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֨ה עֶשְׂרֹנִ֜ים לַפָּ֣ר הָֽאֶחָ֗ד לִשְׁלֹשָׁ֤ה עָשָׂר֙ פָּרִ֔ים שְׁנֵ֤י עֶשְׂרֹנִים֙ לָאַ֣יִל הָֽאֶחָ֔ד לִשְׁנֵ֖י הָאֵילִֽם׃</td><td class="bordered"><span class="mam-doc-lemma">וּמִ֨נְחָתָ֔ם</span> <span class="mam-doc-part-0">=שיטת-א (ולעיל כח,כ בכתי״ל) ובדפוסים</span><ul class="mam-doc-parts">
<li>
ל=וּמִנְחָתָ֔ם (אין מתיגה)</li>
<li>
הערת ברויאר</li>
</ul>
</td></tr>
<tr><td id="c29v15">טו</td><td>וְעִשָּׂרוֹׄן֙ עִשָּׂר֔וֹן לַכֶּ֖בֶשׂ הָאֶחָ֑ד לְאַרְבָּעָ֥ה עָשָׂ֖ר כְּבָשִֽׂים׃</td><td class="bordered"></td></tr>
<tr><td id="c29v16">טז</td><td>וּשְׂעִיר־עִזִּ֥ים אֶחָ֖ד חַטָּ֑את מִלְּבַד֙ עֹלַ֣ת הַתָּמִ֔יד מִנְחָתָ֖הּ וְנִסְכָּֽהּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c29v17">יז</td><td>וּבַיּ֣וֹם הַשֵּׁנִ֗י פָּרִ֧ים בְּנֵי־בָקָ֛ר שְׁנֵ֥ים עָשָׂ֖ר אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃</td><td class="bordered"></td></tr>
<tr><td id="c29v18">יח</td><td>וּמִנְחָתָ֣ם וְנִסְכֵּיהֶ֡ם לַ֠פָּרִ֠ים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃</td><td class="bordered"></td></tr>
<tr><td id="c29v19">יט</td><td>וּשְׂעִיר־עִזִּ֥ים אֶחָ֖ד חַטָּ֑את מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכֵּיהֶֽם׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c29v20">כ</td><td>וּבַיּ֧וֹם הַשְּׁלִישִׁ֛י פָּרִ֥ים עַשְׁתֵּי־עָשָׂ֖ר אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃</td><td class="bordered"></td></tr>
<tr><td id="c29v21">כא</td><td>וּמִנְחָתָ֣ם וְנִסְכֵּיהֶ֡ם לַ֠פָּרִ֠ים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃</td><td class="bordered"></td></tr>
<tr><td id="c29v22">כב</td><td>וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכָּֽהּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c29v23">כג</td><td>וּבַיּ֧וֹם הָרְבִיעִ֛י פָּרִ֥ים עֲשָׂרָ֖ה אֵילִ֣ם שְׁנָ֑יִם כְּבָשִׂ֧ים בְּנֵֽי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃</td><td class="bordered"></td></tr>
<tr><td id="c29v24">כד</td><td>מִנְחָתָ֣ם וְנִסְכֵּיהֶ֡ם לַ֠פָּרִ֠ים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃</td><td class="bordered"></td></tr>
<tr><td id="c29v25">כה</td><td>וּשְׂעִיר־עִזִּ֥ים אֶחָ֖ד חַטָּ֑את מִלְּבַד֙ עֹלַ֣ת הַתָּמִ֔יד מִנְחָתָ֖הּ וְנִסְכָּֽהּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c29v26">כו</td><td>וּבַיּ֧וֹם הַחֲמִישִׁ֛י פָּרִ֥ים תִּשְׁעָ֖ה אֵילִ֣ם שְׁנָ֑יִם כְּבָשִׂ֧ים בְּנֵֽי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃</td><td class="bordered"></td></tr>
<tr><td id="c29v27">כז</td><td>וּמִנְחָתָ֣ם וְנִסְכֵּיהֶ֡ם לַ֠פָּרִ֠ים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃</td><td class="bordered"></td></tr>
<tr><td id="c29v28">כח</td><td>וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכָּֽהּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c29v29">כט</td><td>וּבַיּ֧וֹם הַשִּׁשִּׁ֛י פָּרִ֥ים שְׁמֹנָ֖ה אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃</td><td class="bordered"></td></tr>
<tr><td id="c29v30">ל</td><td>וּמִנְחָתָ֣ם וְנִסְכֵּיהֶ֡ם לַ֠פָּרִ֠ים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃</td><td class="bordered"></td></tr>
<tr><td id="c29v31">לא</td><td>וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד מִנְחָתָ֖הּ וּנְסָכֶֽיהָ׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c29v32">לב</td><td>וּבַיּ֧וֹם הַשְּׁבִיעִ֛י פָּרִ֥ים שִׁבְעָ֖ה אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃</td><td class="bordered"></td></tr>
<tr><td id="c29v33">לג</td><td>וּמִנְחָתָ֣ם וְנִסְכֵּהֶ֡ם לַ֠פָּרִ֠ים לָאֵילִ֧ם וְלַכְּבָשִׂ֛ים בְּמִסְפָּרָ֖ם כְּמִשְׁפָּטָֽם׃</td><td class="bordered"></td></tr>
<tr><td id="c29v34">לד</td><td>וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד מִנְחָתָ֖הּ וְנִסְכָּֽהּ׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c29v35">לה</td><td>בַּיּוֹם֙ הַשְּׁמִינִ֔י עֲצֶ֖רֶת תִּהְיֶ֣ה לָכֶ֑ם כׇּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃</td><td class="bordered"></td></tr>
<tr><td id="c29v36">לו</td><td>וְהִקְרַבְתֶּ֨ם עֹלָ֜ה אִשֵּׁ֨ה רֵ֤יחַ נִיחֹ֙חַ֙ לַֽיהֹוָ֔ה פַּ֥ר אֶחָ֖ד אַ֣יִל אֶחָ֑ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃</td><td class="bordered"></td></tr>
<tr><td id="c29v37">לז</td><td>מִנְחָתָ֣ם וְנִסְכֵּיהֶ֗ם לַפָּ֨ר לָאַ֧יִל וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃</td><td class="bordered"></td></tr>
<tr><td id="c29v38">לח</td><td>וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכָּֽהּ׃</td><td class="bordered"></td></tr>
<tr><td id="c29v39">לט</td><td>אֵ֛לֶּה תַּעֲשׂ֥וּ לַיהֹוָ֖ה בְּמוֹעֲדֵיכֶ֑ם לְבַ֨ד מִנִּדְרֵיכֶ֜ם וְנִדְבֹתֵיכֶ֗ם לְעֹלֹֽתֵיכֶם֙ וּלְמִנְחֹ֣תֵיכֶ֔ם וּלְנִסְכֵּיכֶ֖ם וּלְשַׁלְמֵיכֶֽם׃</td><td class="bordered"></td></tr>
<tr><td id="c30v1">ל:</td><td>וַיֹּ֥אמֶר מֹשֶׁ֖ה אֶל־בְּנֵ֣י יִשְׂרָאֵ֑ל כְּכֹ֛ל אֲשֶׁר־צִוָּ֥ה יְהֹוָ֖ה אֶת־מֹשֶֽׁה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c30v2">ב</td><td>וַיְדַבֵּ֤ר מֹשֶׁה֙ אֶל־רָאשֵׁ֣י הַמַּטּ֔וֹת לִבְנֵ֥י יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁ֖ר צִוָּ֥ה <span class="mam-doc-target-without-callout">יְהֹוָֽה</span>׃</td><td class="bordered"><span class="mam-doc-lemma">יְהֹוָֽה</span> <span class="mam-doc-part-0">=ל</span><ul class="mam-doc-parts">
<li>
הקלדה=יְהֹוָה (המקליד השמיט את הסילוק בטעות בגירסאות הראשונות).</li>
</ul>
</td></tr>
<tr><td id="c30v3">ג</td><td>אִישׁ֩ כִּֽי־יִדֹּ֨ר נֶ֜דֶר לַֽיהֹוָ֗ה אֽוֹ־הִשָּׁ֤בַע שְׁבֻעָה֙ לֶאְסֹ֤ר אִסָּר֙ עַל־נַפְשׁ֔וֹ לֹ֥א יַחֵ֖ל דְּבָר֑וֹ כְּכׇל־הַיֹּצֵ֥א מִפִּ֖יו יַעֲשֶֽׂה׃</td><td class="bordered"></td></tr>
<tr><td id="c30v4">ד</td><td>וְאִשָּׁ֕ה כִּֽי־תִדֹּ֥ר נֶ֖דֶר לַיהֹוָ֑ה וְאָסְרָ֥ה אִסָּ֛ר בְּבֵ֥ית אָבִ֖יהָ בִּנְעֻרֶֽיהָ׃</td><td class="bordered"></td></tr>
<tr><td id="c30v5">ה</td><td>וְשָׁמַ֨ע אָבִ֜יהָ אֶת־נִדְרָ֗הּ וֶֽאֱסָרָהּ֙ אֲשֶׁ֣ר אָֽסְרָ֣ה עַל־נַפְשָׁ֔הּ וְהֶחֱרִ֥ישׁ לָ֖הּ אָבִ֑יהָ וְקָ֙מוּ֙ כׇּל־נְדָרֶ֔יהָ וְכׇל־אִסָּ֛ר אֲשֶׁר־אָסְרָ֥ה עַל־נַפְשָׁ֖הּ יָקֽוּם׃</td><td class="bordered"></td></tr>
<tr><td id="c30v6">ו</td><td>וְאִם־הֵנִ֨יא אָבִ֣יהָ אֹתָהּ֮ בְּי֣וֹם שׇׁמְעוֹ֒ כׇּל־נְדָרֶ֗יהָ וֶֽאֱסָרֶ֛יהָ אֲשֶׁר־אָסְרָ֥ה עַל־נַפְשָׁ֖הּ לֹ֣א יָק֑וּם וַֽיהֹוָה֙ יִֽסְלַח־לָ֔הּ כִּי־הֵנִ֥יא אָבִ֖יהָ אֹתָֽהּ׃</td><td class="bordered"></td></tr>
<tr><td id="c30v7">ז</td><td>וְאִם־הָי֤וֹ תִֽהְיֶה֙ לְאִ֔ישׁ וּנְדָרֶ֖יהָ עָלֶ֑יהָ א֚וֹ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־נַפְשָֽׁהּ׃</td><td class="bordered"></td></tr>
<tr><td id="c30v8">ח</td><td>וְשָׁמַ֥ע אִישָׁ֛הּ בְּי֥וֹם שׇׁמְע֖וֹ וְהֶחֱרִ֣ישׁ לָ֑הּ וְקָ֣מוּ נְדָרֶ֗יהָ וֶֽאֱסָרֶ֛הָ אֲשֶׁר־אָסְרָ֥ה עַל־נַפְשָׁ֖הּ יָקֻֽמוּ׃</td><td class="bordered"></td></tr>
<tr><td id="c30v9">ט</td><td>וְ֠אִ֠ם בְּי֨וֹם שְׁמֹ֣עַ אִישָׁהּ֮ יָנִ֣יא אוֹתָהּ֒ וְהֵפֵ֗ר אֶת־נִדְרָהּ֙ אֲשֶׁ֣ר עָלֶ֔יהָ וְאֵת֙ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־נַפְשָׁ֑הּ וַיהֹוָ֖ה יִֽסְלַֽח־לָֽהּ׃</td><td class="bordered"></td></tr>
<tr><td id="c30v10">י</td><td>וְנֵ֥דֶר אַלְמָנָ֖ה וּגְרוּשָׁ֑ה כֹּ֛ל אֲשֶׁר־אָסְרָ֥ה עַל־נַפְשָׁ֖הּ יָק֥וּם עָלֶֽיהָ׃</td><td class="bordered"></td></tr>
<tr><td id="c30v11">יא</td><td>וְאִם־בֵּ֥ית אִישָׁ֖הּ נָדָ֑רָה אֽוֹ־אָסְרָ֥ה אִסָּ֛ר עַל־נַפְשָׁ֖הּ בִּשְׁבֻעָֽה׃</td><td class="bordered"></td></tr>
<tr><td id="c30v12">יב</td><td>וְשָׁמַ֤ע אִישָׁהּ֙ וְהֶחֱרִ֣שׁ לָ֔הּ לֹ֥א הֵנִ֖יא אֹתָ֑הּ וְקָ֙מוּ֙ כׇּל־נְדָרֶ֔יהָ וְכׇל־אִסָּ֛ר אֲשֶׁר־אָסְרָ֥ה עַל־נַפְשָׁ֖הּ יָקֽוּם׃</td><td class="bordered"></td></tr>
<tr><td id="c30v13">יג</td><td>וְאִם־הָפֵר֩ יָפֵ֨ר אֹתָ֥ם&thinsp;<span class="mam-lp-paseq">׀</span>&thinsp;אִישָׁהּ֮ בְּי֣וֹם שׇׁמְעוֹ֒ כׇּל־מוֹצָ֨א שְׂפָתֶ֧יהָ לִנְדָרֶ֛יהָ וּלְאִסַּ֥ר נַפְשָׁ֖הּ לֹ֣א יָק֑וּם אִישָׁ֣הּ הֲפֵרָ֔ם וַיהֹוָ֖ה יִֽסְלַֽח־לָֽהּ׃</td><td class="bordered"></td></tr>
<tr><td id="c30v14">יד</td><td>כׇּל־נֵ֛דֶר וְכׇל־שְׁבֻעַ֥ת אִסָּ֖ר לְעַנֹּ֣ת נָ֑פֶשׁ אִישָׁ֥הּ יְקִימֶ֖נּוּ וְאִישָׁ֥הּ יְפֵרֶֽנּוּ׃</td><td class="bordered"></td></tr>
<tr><td id="c30v15">טו</td><td>וְאִם־הַחֲרֵשׁ֩ יַחֲרִ֨ישׁ לָ֥הּ אִישָׁהּ֮ מִיּ֣וֹם אֶל־יוֹם֒ וְהֵקִים֙ אֶת־כׇּל־נְדָרֶ֔יהָ א֥וֹ אֶת־כׇּל־אֱסָרֶ֖יהָ אֲשֶׁ֣ר עָלֶ֑יהָ הֵקִ֣ים אֹתָ֔ם כִּי־הֶחֱרִ֥שׁ לָ֖הּ בְּי֥וֹם שׇׁמְעֽוֹ׃</td><td class="bordered"></td></tr>
<tr><td id="c30v16">טז</td><td>וְאִם־הָפֵ֥ר יָפֵ֛ר אֹתָ֖ם אַחֲרֵ֣י שׇׁמְע֑וֹ וְנָשָׂ֖א אֶת־עֲוֺנָֽהּ׃</td><td class="bordered"></td></tr>
<tr><td id="c30v17">יז</td><td>אֵ֣לֶּה הַֽחֻקִּ֗ים אֲשֶׁ֨ר צִוָּ֤ה יְהֹוָה֙ אֶת־מֹשֶׁ֔ה בֵּ֥ין אִ֖ישׁ לְאִשְׁתּ֑וֹ בֵּֽין־אָ֣ב לְבִתּ֔וֹ בִּנְעֻרֶ֖יהָ בֵּ֥ית אָבִֽיהָ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c31v1">לא:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c31v2">ב</td><td>נְקֹ֗ם נִקְמַת֙ בְּנֵ֣י יִשְׂרָאֵ֔ל מֵאֵ֖ת הַמִּדְיָנִ֑ים אַחַ֖ר תֵּאָסֵ֥ף אֶל־עַמֶּֽיךָ׃</td><td class="bordered"></td></tr>
<tr><td id="c31v3">ג</td><td>וַיְדַבֵּ֤ר מֹשֶׁה֙ אֶל־הָעָ֣ם לֵאמֹ֔ר הֵחָלְצ֧וּ מֵאִתְּכֶ֛ם אֲנָשִׁ֖ים לַצָּבָ֑א וְיִהְיוּ֙ עַל־מִדְיָ֔ן לָתֵ֥ת נִקְמַת־יְהֹוָ֖ה בְּמִדְיָֽן׃</td><td class="bordered"></td></tr>
<tr><td id="c31v4">ד</td><td>אֶ֚לֶף לַמַּטֶּ֔ה אֶ֖לֶף לַמַּטֶּ֑ה לְכֹל֙ מַטּ֣וֹת יִשְׂרָאֵ֔ל תִּשְׁלְח֖וּ לַצָּבָֽא׃</td><td class="bordered"></td></tr>
<tr><td id="c31v5">ה</td><td>וַיִּמָּֽסְרוּ֙ מֵאַלְפֵ֣י יִשְׂרָאֵ֔ל אֶ֖לֶף לַמַּטֶּ֑ה שְׁנֵים־עָשָׂ֥ר אֶ֖לֶף חֲלוּצֵ֥י צָבָֽא׃</td><td class="bordered"></td></tr>
<tr><td id="c31v6">ו</td><td>וַיִּשְׁלַ֨ח אֹתָ֥ם מֹשֶׁ֛ה אֶ֥לֶף לַמַּטֶּ֖ה לַצָּבָ֑א אֹ֠תָ֠ם וְאֶת־פִּ֨ינְחָ֜ס בֶּן־אֶלְעָזָ֤ר הַכֹּהֵן֙ לַצָּבָ֔א <span class="mam-doc-target-without-callout">וּכְלֵ֥י הַקֹּ֛דֶשׁ</span> וַחֲצֹצְר֥וֹת הַתְּרוּעָ֖ה בְּיָדֽוֹ׃</td><td class="bordered"><span class="mam-doc-lemma">וּכְלֵ֥י הַקֹּ֛דֶשׁ</span> <span class="mam-doc-part-0">=ל (מונח ותביר)</span><ul class="mam-doc-parts">
<li>
דפוסים וקורן=וּכְלֵ֣י הַקֹּ֗דֶשׁ (מונח רביעי)</li>
</ul>
</td></tr>
<tr><td id="c31v7">ז</td><td>וַֽיִּצְבְּאוּ֙ עַל־מִדְיָ֔ן כַּאֲשֶׁ֛ר צִוָּ֥ה יְהֹוָ֖ה אֶת־מֹשֶׁ֑ה וַיַּֽהַרְג֖וּ כׇּל־זָכָֽר׃</td><td class="bordered"></td></tr>
<tr><td id="c31v8">ח</td><td>וְאֶת־מַלְכֵ֨י מִדְיָ֜ן הָרְג֣וּ עַל־חַלְלֵיהֶ֗ם אֶת־אֱוִ֤י וְאֶת־רֶ֙קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע חֲמֵ֖שֶׁת מַלְכֵ֣י מִדְיָ֑ן וְאֵת֙ בִּלְעָ֣ם בֶּן־בְּע֔וֹר הָרְג֖וּ בֶּחָֽרֶב׃</td><td class="bordered"></td></tr>
<tr><td id="c31v9">ט</td><td>וַיִּשְׁבּ֧וּ בְנֵי־יִשְׂרָאֵ֛ל אֶת־נְשֵׁ֥י מִדְיָ֖ן וְאֶת־טַפָּ֑ם וְאֵ֨ת כׇּל־בְּהֶמְתָּ֧ם וְאֶת־כׇּל־מִקְנֵהֶ֛ם וְאֶת־כׇּל־חֵילָ֖ם בָּזָֽזוּ׃</td><td class="bordered"></td></tr>
<tr><td id="c31v10">י</td><td>וְאֵ֤ת כׇּל־עָרֵיהֶם֙ בְּמ֣וֹשְׁבֹתָ֔ם וְאֵ֖ת כׇּל־טִֽירֹתָ֑ם שָׂרְפ֖וּ בָּאֵֽשׁ׃</td><td class="bordered"></td></tr>
<tr><td id="c31v11">יא</td><td>וַיִּקְחוּ֙ אֶת־כׇּל־הַשָּׁלָ֔ל וְאֵ֖ת כׇּל־הַמַּלְק֑וֹחַ בָּאָדָ֖ם וּבַבְּהֵמָֽה׃</td><td class="bordered"></td></tr>
<tr><td id="c31v12">יב</td><td>וַיָּבִ֡אוּ אֶל־מֹשֶׁה֩ וְאֶל־אֶלְעָזָ֨ר הַכֹּהֵ֜ן וְאֶל־עֲדַ֣ת בְּנֵֽי־יִשְׂרָאֵ֗ל אֶת־הַשְּׁבִ֧י וְאֶת־הַמַּלְק֛וֹחַ וְאֶת־הַשָּׁלָ֖ל אֶל־הַֽמַּחֲנֶ֑ה אֶל־עַֽרְבֹ֣ת מוֹאָ֔ב אֲשֶׁ֖ר עַל־יַרְדֵּ֥ן יְרֵחֽוֹ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c31v13">יג</td><td>וַיֵּ֨צְא֜וּ מֹשֶׁ֨ה וְאֶלְעָזָ֧ר הַכֹּהֵ֛ן וְכׇל־נְשִׂיאֵ֥י הָעֵדָ֖ה לִקְרָאתָ֑ם אֶל־מִח֖וּץ לַֽמַּחֲנֶֽה׃</td><td class="bordered"></td></tr>
<tr><td id="c31v14">יד</td><td>וַיִּקְצֹ֣ף מֹשֶׁ֔ה עַ֖ל פְּקוּדֵ֣י הֶחָ֑יִל שָׂרֵ֤י הָאֲלָפִים֙ וְשָׂרֵ֣י הַמֵּא֔וֹת הַבָּאִ֖ים מִצְּבָ֥א הַמִּלְחָמָֽה׃</td><td class="bordered"></td></tr>
<tr><td id="c31v15">טו</td><td>וַיֹּ֥אמֶר אֲלֵיהֶ֖ם מֹשֶׁ֑ה הַֽחִיִּיתֶ֖ם כׇּל־נְקֵבָֽה׃</td><td class="bordered"></td></tr>
<tr><td id="c31v16">טז</td><td>הֵ֣ן הֵ֜נָּה הָי֨וּ לִבְנֵ֤י יִשְׂרָאֵל֙ בִּדְבַ֣ר בִּלְעָ֔ם לִמְסׇר־מַ֥עַל בַּיהֹוָ֖ה <span class="mam-doc-target-without-callout">עַל־דְּבַר־פְּע֑וֹר</span> וַתְּהִ֥י הַמַּגֵּפָ֖ה בַּעֲדַ֥ת יְהֹוָֽה׃</td><td class="bordered"><span class="mam-doc-lemma">עַל־דְּבַר־פְּע֑וֹר</span> <span class="mam-doc-part-0">=ל ("על דבר" מוקפות)</span><ul class="mam-doc-parts">
<li>
דפוסים וקורן=עַל־דְּבַ֣ר פְּע֑וֹר (“על” מוקפת ו"דבר" בטעם מונח)</li>
</ul>
</td></tr>
<tr><td id="c31v17">יז</td><td>וְעַתָּ֕ה הִרְג֥וּ כׇל־זָכָ֖ר בַּטָּ֑ף וְכׇל־אִשָּׁ֗ה יֹדַ֥עַת אִ֛ישׁ לְמִשְׁכַּ֥ב זָכָ֖ר הֲרֹֽגוּ׃</td><td class="bordered"></td></tr>
<tr><td id="c31v18">יח</td><td>וְכֹל֙ הַטַּ֣ף בַּנָּשִׁ֔ים אֲשֶׁ֥ר לֹא־יָדְע֖וּ מִשְׁכַּ֣ב זָכָ֑ר הַחֲי֖וּ לָכֶֽם׃</td><td class="bordered"></td></tr>
<tr><td id="c31v19">יט</td><td>וְאַתֶּ֗ם חֲנ֛וּ מִח֥וּץ לַֽמַּחֲנֶ֖ה שִׁבְעַ֣ת יָמִ֑ים כֹּל֩ הֹרֵ֨ג נֶ֜פֶשׁ וְכֹ֣ל&thinsp;<span class="mam-lp-legarmeih">׀</span> נֹגֵ֣עַ בֶּֽחָלָ֗ל תִּֽתְחַטְּא֞וּ בַּיּ֤וֹם הַשְּׁלִישִׁי֙ וּבַיּ֣וֹם הַשְּׁבִיעִ֔י אַתֶּ֖ם וּשְׁבִיכֶֽם׃</td><td class="bordered"></td></tr>
<tr><td id="c31v20">כ</td><td>וְכׇל־בֶּ֧גֶד וְכׇל־כְּלִי־ע֛וֹר וְכׇל־מַעֲשֵׂ֥ה עִזִּ֖ים וְכׇל־כְּלִי־עֵ֑ץ תִּתְחַטָּֽאוּ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c31v21">כא</td><td>וַיֹּ֨אמֶר אֶלְעָזָ֤ר הַכֹּהֵן֙ אֶל־אַנְשֵׁ֣י הַצָּבָ֔א הַבָּאִ֖ים לַמִּלְחָמָ֑ה זֹ֚את חֻקַּ֣ת הַתּוֹרָ֔ה אֲשֶׁר־צִוָּ֥ה יְהֹוָ֖ה אֶת־מֹשֶֽׁה׃</td><td class="bordered"></td></tr>
<tr><td id="c31v22">כב</td><td>אַ֥ךְ אֶת־הַזָּהָ֖ב וְאֶת־הַכָּ֑סֶף אֶֽת־הַנְּחֹ֙שֶׁת֙ אֶת־הַבַּרְזֶ֔ל אֶֽת־הַבְּדִ֖יל וְאֶת־הָעֹפָֽרֶת׃</td><td class="bordered"></td></tr>
<tr><td id="c31v23">כג</td><td>כׇּל־דָּבָ֞ר אֲשֶׁר־יָבֹ֣א בָאֵ֗שׁ תַּעֲבִ֤ירוּ בָאֵשׁ֙ וְטָהֵ֔ר אַ֕ךְ בְּמֵ֥י נִדָּ֖ה יִתְחַטָּ֑א וְכֹ֨ל אֲשֶׁ֧ר לֹֽא־יָבֹ֛א בָּאֵ֖שׁ תַּעֲבִ֥ירוּ בַמָּֽיִם׃</td><td class="bordered"></td></tr>
<tr><td id="c31v24">כד</td><td>וְכִבַּסְתֶּ֧ם בִּגְדֵיכֶ֛ם בַּיּ֥וֹם הַשְּׁבִיעִ֖י וּטְהַרְתֶּ֑ם וְאַחַ֖ר תָּבֹ֥אוּ אֶל־הַֽמַּחֲנֶֽה׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c31v25">כה</td><td>וַיֹּ֥אמֶר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c31v26">כו</td><td>שָׂ֗א אֵ֣ת רֹ֤אשׁ מַלְק֙וֹחַ֙ הַשְּׁבִ֔י בָּאָדָ֖ם וּבַבְּהֵמָ֑ה אַתָּה֙ וְאֶלְעָזָ֣ר הַכֹּהֵ֔ן וְרָאשֵׁ֖י אֲב֥וֹת הָעֵדָֽה׃</td><td class="bordered"></td></tr>
<tr><td id="c31v27">כז</td><td>וְחָצִ֙יתָ֙ אֶת־הַמַּלְק֔וֹחַ בֵּ֚ין תֹּפְשֵׂ֣י הַמִּלְחָמָ֔ה הַיֹּצְאִ֖ים לַצָּבָ֑א וּבֵ֖ין כׇּל־הָעֵדָֽה׃</td><td class="bordered"></td></tr>
<tr><td id="c31v28">כח</td><td>וַהֲרֵמֹתָ֨ מֶ֜כֶס לַֽיהֹוָ֗ה מֵאֵ֞ת אַנְשֵׁ֤י הַמִּלְחָמָה֙ הַיֹּצְאִ֣ים לַצָּבָ֔א אֶחָ֣ד נֶ֔פֶשׁ מֵחֲמֵ֖שׁ הַמֵּא֑וֹת מִן־הָאָדָם֙ וּמִן־הַבָּקָ֔ר וּמִן־הַחֲמֹרִ֖ים וּמִן־הַצֹּֽאן׃</td><td class="bordered"></td></tr>
<tr><td id="c31v29">כט</td><td>מִמַּֽחֲצִיתָ֖ם תִּקָּ֑חוּ וְנָתַתָּ֛ה לְאֶלְעָזָ֥ר הַכֹּהֵ֖ן תְּרוּמַ֥ת יְהֹוָֽה׃</td><td class="bordered"></td></tr>
<tr><td id="c31v30">ל</td><td>וּמִמַּחֲצִ֨ת בְּנֵֽי־יִשְׂרָאֵ֜ל תִּקַּ֣ח&thinsp;<span class="mam-lp-legarmeih">׀</span> אֶחָ֣ד&thinsp;<span class="mam-lp-legarmeih">׀</span> אָחֻ֣ז מִן־הַחֲמִשִּׁ֗ים מִן־הָאָדָ֧ם מִן־הַבָּקָ֛ר מִן־הַחֲמֹרִ֥ים וּמִן־הַצֹּ֖אן מִכׇּל־הַבְּהֵמָ֑ה וְנָתַתָּ֤ה אֹתָם֙ לַלְוִיִּ֔ם שֹׁמְרֵ֕י מִשְׁמֶ֖רֶת מִשְׁכַּ֥ן יְהֹוָֽה׃</td><td class="bordered"></td></tr>
<tr><td id="c31v31">לא</td><td>וַיַּ֣עַשׂ מֹשֶׁ֔ה וְאֶלְעָזָ֖ר הַכֹּהֵ֑ן כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃</td><td class="bordered"></td></tr>
<tr><td id="c31v32">לב</td><td><span class="mam-doc-target-without-callout">וַיְהִי֙</span> הַמַּלְק֔וֹחַ יֶ֣תֶר הַבָּ֔ז אֲשֶׁ֥ר בָּזְז֖וּ עַ֣ם הַצָּבָ֑א צֹ֗אן שֵׁשׁ־מֵא֥וֹת אֶ֛לֶף וְשִׁבְעִ֥ים אֶ֖לֶף <span class="mam-doc-target-without-callout">וַחֲמֵ֥שֶׁת אֲלָפִֽים</span>׃</td><td class="bordered"><span class="mam-doc-lemma">וַיְהִי֙</span> <span class="mam-doc-part-0">=לש (אין געיה)</span><ul class="mam-doc-parts">
<li>
ל1=וַֽיְהִי֙ (בגעיה) ובדפוסים, וברויאר תיקן על פיו; וכן במג״ה.</li>
</ul>
<br><span class="mam-doc-lemma">וַחֲמֵ֥שֶׁת אֲלָפִֽים</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וַחֲמֵֽשֶׁת־אֲלָפִֽים ("וחמשת" מוקפת) או ל=וַחֲמֵ֥שֶׁת־אֲלָפִֽים (מקף בתיבת משרת). ברויאר סימן רק ספק מקף, אבל הוא ברור בכתי״ל, וכן דעתם של דותן והמקליד.</li>
</ul>
</td></tr>
<tr><td id="c31v33">לג</td><td>וּבָקָ֕ר שְׁנַ֥יִם וְשִׁבְעִ֖ים אָֽלֶף׃</td><td class="bordered"></td></tr>
<tr><td id="c31v34">לד</td><td>וַחֲמֹרִ֕ים אֶחָ֥ד וְשִׁשִּׁ֖ים אָֽלֶף׃</td><td class="bordered"></td></tr>
<tr><td id="c31v35">לה</td><td>וְנֶ֣פֶשׁ אָדָ֔ם <span class="mam-doc-target-without-callout">מִ֨ן־הַנָּשִׁ֔ים</span> אֲשֶׁ֥ר לֹֽא־יָדְע֖וּ מִשְׁכַּ֣ב זָכָ֑ר כׇּל־נֶ֕פֶשׁ שְׁנַ֥יִם וּשְׁלֹשִׁ֖ים אָֽלֶף׃</td><td class="bordered"><span class="mam-doc-lemma">מִ֨ן־הַנָּשִׁ֔ים</span> <span class="mam-doc-part-0">=שיטת-א וכן בחלק מהדפוסים ובקורן</span><ul class="mam-doc-parts">
<li>
ל=מִן־הַ֨נָּשִׁ֔ים (מקום המתיגה) וכן בחלק מהדפוסים</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c31v36">לו</td><td>וַתְּהִי֙ הַֽמֶּחֱצָ֔ה חֵ֕לֶק הַיֹּצְאִ֖ים בַּצָּבָ֑א מִסְפַּ֣ר הַצֹּ֗אן שְׁלֹשׁ־מֵא֥וֹת אֶ֙לֶף֙ וּשְׁלֹשִׁ֣ים אֶ֔לֶף וְשִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c31v37">לז</td><td>וַיְהִ֛י הַמֶּ֥כֶס לַֽיהֹוָ֖ה מִן־הַצֹּ֑אן שֵׁ֥שׁ מֵא֖וֹת חָמֵ֥שׁ וְשִׁבְעִֽים׃</td><td class="bordered"></td></tr>
<tr><td id="c31v38">לח</td><td>וְהַ֨בָּקָ֔ר שִׁשָּׁ֥ה וּשְׁלֹשִׁ֖ים אָ֑לֶף וּמִכְסָ֥ם לַיהֹוָ֖ה שְׁנַ֥יִם וְשִׁבְעִֽים׃</td><td class="bordered"></td></tr>
<tr><td id="c31v39">לט</td><td>וַחֲמֹרִ֕ים שְׁלֹשִׁ֥ים אֶ֖לֶף וַחֲמֵ֣שׁ מֵא֑וֹת וּמִכְסָ֥ם לַֽיהֹוָ֖ה אֶחָ֥ד וְשִׁשִּֽׁים׃</td><td class="bordered"></td></tr>
<tr><td id="c31v40">מ</td><td>וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָ֑לֶף וּמִכְסָם֙ לַֽיהֹוָ֔ה שְׁנַ֥יִם וּשְׁלֹשִׁ֖ים נָֽפֶשׁ׃</td><td class="bordered"></td></tr>
<tr><td id="c31v41">מא</td><td>וַיִּתֵּ֣ן מֹשֶׁ֗ה אֶת־מֶ֙כֶס֙ תְּרוּמַ֣ת יְהֹוָ֔ה לְאֶלְעָזָ֖ר הַכֹּהֵ֑ן כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃</td><td class="bordered"></td></tr>
<tr><td id="c31v42">מב</td><td>וּמִֽמַּחֲצִ֖ית בְּנֵ֣י יִשְׂרָאֵ֑ל אֲשֶׁר֙ חָצָ֣ה מֹשֶׁ֔ה מִן־הָאֲנָשִׁ֖ים הַצֹּבְאִֽים׃</td><td class="bordered"></td></tr>
<tr><td id="c31v43">מג</td><td>וַתְּהִ֛י מֶחֱצַ֥ת הָעֵדָ֖ה מִן־הַצֹּ֑אן שְׁלֹשׁ־מֵא֥וֹת אֶ֙לֶף֙ וּשְׁלֹשִׁ֣ים אֶ֔לֶף שִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c31v44">מד</td><td>וּבָקָ֕ר שִׁשָּׁ֥ה וּשְׁלֹשִׁ֖ים אָֽלֶף׃</td><td class="bordered"></td></tr>
<tr><td id="c31v45">מה</td><td>וַחֲמֹרִ֕ים שְׁלֹשִׁ֥ים אֶ֖לֶף וַחֲמֵ֥שׁ מֵאֽוֹת׃</td><td class="bordered"></td></tr>
<tr><td id="c31v46">מו</td><td>וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָֽלֶף׃</td><td class="bordered"></td></tr>
<tr><td id="c31v47">מז</td><td>וַיִּקַּ֨ח מֹשֶׁ֜ה מִמַּחֲצִ֣ת בְּנֵֽי־יִשְׂרָאֵ֗ל אֶת־הָֽאָחֻז֙ אֶחָ֣ד מִן־הַחֲמִשִּׁ֔ים מִן־הָאָדָ֖ם וּמִן־הַבְּהֵמָ֑ה וַיִּתֵּ֨ן אֹתָ֜ם לַלְוִיִּ֗ם שֹֽׁמְרֵי֙ מִשְׁמֶ֙רֶת֙ מִשְׁכַּ֣ן יְהֹוָ֔ה כַּאֲשֶׁ֛ר צִוָּ֥ה יְהֹוָ֖ה אֶת־מֹשֶֽׁה׃</td><td class="bordered"></td></tr>
<tr><td id="c31v48">מח</td><td>וַֽיִּקְרְבוּ֙ אֶל־מֹשֶׁ֔ה הַפְּקֻדִ֕ים אֲשֶׁ֖ר לְאַלְפֵ֣י הַצָּבָ֑א שָׂרֵ֥י הָאֲלָפִ֖ים וְשָׂרֵ֥י הַמֵּאֽוֹת׃</td><td class="bordered"></td></tr>
<tr><td id="c31v49">מט</td><td>וַיֹּֽאמְרוּ֙ אֶל־מֹשֶׁ֔ה <span class="mam-doc-target-without-callout">עֲבָדֶ֣יךָ נָֽשְׂא֗וּ</span> אֶת־רֹ֛אשׁ אַנְשֵׁ֥י הַמִּלְחָמָ֖ה אֲשֶׁ֣ר בְּיָדֵ֑נוּ וְלֹא־נִפְקַ֥ד מִמֶּ֖נּוּ אִֽישׁ׃</td><td class="bordered"><span class="mam-doc-lemma">עֲבָדֶ֣יךָ נָֽשְׂא֗וּ</span> <span class="mam-doc-part-0">=א(ס)ל (מונח רביעי) &lt;עֲבָדֶ֣יךָ נָּֽשְׂא֔וּ? לא כן אלא ברביע ונון רפה&gt;</span><ul class="mam-doc-parts">
<li>
דפוסים וקורן=עֲבָדֶ֣יךָ נָּֽשְׂא֔וּ (מונח זקף קטן והנו״ן דגושה)</li>
</ul>
</td></tr>
<tr><td id="c31v50">נ</td><td>וַנַּקְרֵ֞ב אֶת־קׇרְבַּ֣ן יְהֹוָ֗ה אִישׁ֩ אֲשֶׁ֨ר מָצָ֤א כְלִֽי־זָהָב֙ אֶצְעָדָ֣ה וְצָמִ֔יד טַבַּ֖עַת עָגִ֣יל וְכוּמָ֑ז לְכַפֵּ֥ר עַל־נַפְשֹׁתֵ֖ינוּ לִפְנֵ֥י יְהֹוָֽה׃</td><td class="bordered"></td></tr>
<tr><td id="c31v51">נא</td><td>וַיִּקַּ֨ח מֹשֶׁ֜ה וְאֶלְעָזָ֧ר הַכֹּהֵ֛ן אֶת־הַזָּהָ֖ב מֵֽאִתָּ֑ם כֹּ֖ל כְּלִ֥י מַעֲשֶֽׂה׃</td><td class="bordered"></td></tr>
<tr><td id="c31v52">נב</td><td>וַיְהִ֣י&thinsp;<span class="mam-lp-legarmeih">׀</span> כׇּל־זְהַ֣ב הַתְּרוּמָ֗ה אֲשֶׁ֤ר הֵרִ֙ימוּ֙ לַֽיהֹוָ֔ה שִׁשָּׁ֨ה עָשָׂ֥ר אֶ֛לֶף שְׁבַע־מֵא֥וֹת וַחֲמִשִּׁ֖ים שָׁ֑קֶל מֵאֵת֙ שָׂרֵ֣י הָֽאֲלָפִ֔ים וּמֵאֵ֖ת שָׂרֵ֥י הַמֵּאֽוֹת׃</td><td class="bordered"></td></tr>
<tr><td id="c31v53">נג</td><td>אַנְשֵׁי֙ הַצָּבָ֔א בָּזְז֖וּ אִ֥ישׁ לֽוֹ׃</td><td class="bordered"></td></tr>
<tr><td id="c31v54">נד</td><td>וַיִּקַּ֨ח מֹשֶׁ֜ה וְאֶלְעָזָ֤ר הַכֹּהֵן֙ אֶת־הַזָּהָ֔ב מֵאֵ֛ת שָׂרֵ֥י הָאֲלָפִ֖ים וְהַמֵּא֑וֹת וַיָּבִ֤אוּ אֹתוֹ֙ אֶל־אֹ֣הֶל מוֹעֵ֔ד זִכָּר֥וֹן לִבְנֵֽי־יִשְׂרָאֵ֖ל לִפְנֵ֥י יְהֹוָֽה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c32v1">לב:</td><td>וּמִקְנֶ֣ה&thinsp;<span class="mam-lp-legarmeih">׀</span> רַ֗ב הָיָ֞ה לִבְנֵ֧י רְאוּבֵ֛ן וְלִבְנֵי־גָ֖ד עָצ֣וּם מְאֹ֑ד וַיִּרְא֞וּ אֶת־אֶ֤רֶץ יַעְזֵר֙ וְאֶת־אֶ֣רֶץ גִּלְעָ֔ד וְהִנֵּ֥ה הַמָּק֖וֹם מְק֥וֹם מִקְנֶֽה׃</td><td class="bordered"></td></tr>
<tr><td id="c32v2">ב</td><td>וַיָּבֹ֥אוּ בְנֵֽי־גָ֖ד וּבְנֵ֣י רְאוּבֵ֑ן וַיֹּאמְר֤וּ אֶל־מֹשֶׁה֙ וְאֶל־אֶלְעָזָ֣ר הַכֹּהֵ֔ן וְאֶל־נְשִׂיאֵ֥י הָעֵדָ֖ה לֵאמֹֽר׃</td><td class="bordered"></td></tr>
<tr><td id="c32v3">ג</td><td>עֲטָר֤וֹת וְדִיבֹן֙ וְיַעְזֵ֣ר וְנִמְרָ֔ה וְחֶשְׁבּ֖וֹן וְאֶלְעָלֵ֑ה וּשְׂבָ֥ם וּנְב֖וֹ וּבְעֹֽן׃</td><td class="bordered"></td></tr>
<tr><td id="c32v4">ד</td><td>הָאָ֗רֶץ אֲשֶׁ֨ר הִכָּ֤ה יְהֹוָה֙ לִפְנֵי֙ עֲדַ֣ת יִשְׂרָאֵ֔ל אֶ֥רֶץ מִקְנֶ֖ה הִ֑וא וְלַֽעֲבָדֶ֖יךָ מִקְנֶֽה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c32v5">ה</td><td>וַיֹּאמְר֗וּ אִם־מָצָ֤אנוּ חֵן֙ בְּעֵינֶ֔יךָ יֻתַּ֞ן אֶת־הָאָ֧רֶץ הַזֹּ֛את לַעֲבָדֶ֖יךָ לַאֲחֻזָּ֑ה אַל־תַּעֲבִרֵ֖נוּ אֶת־הַיַּרְדֵּֽן׃</td><td class="bordered"></td></tr>
<tr><td id="c32v6">ו</td><td>וַיֹּ֣אמֶר מֹשֶׁ֔ה לִבְנֵי־גָ֖ד וְלִבְנֵ֣י רְאוּבֵ֑ן הַאַֽחֵיכֶ֗ם יָבֹ֙אוּ֙ לַמִּלְחָמָ֔ה וְאַתֶּ֖ם תֵּ֥שְׁבוּ פֹֽה׃</td><td class="bordered"></td></tr>
<tr><td id="c32v7">ז</td><td>וְלָ֣מָּה <span class="mam-kq"><span class="mam-kq-k">(תנואון)</span> <span class="mam-kq-q">[תְנִיא֔וּן]</span></span> אֶת־לֵ֖ב בְּנֵ֣י יִשְׂרָאֵ֑ל מֵֽעֲבֹר֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהֹוָֽה׃</td><td class="bordered"></td></tr>
<tr><td id="c32v8">ח</td><td>כֹּ֥ה עָשׂ֖וּ אֲבֹתֵיכֶ֑ם בְּשׇׁלְחִ֥י אֹתָ֛ם מִקָּדֵ֥שׁ בַּרְנֵ֖עַ לִרְא֥וֹת אֶת־הָאָֽרֶץ׃</td><td class="bordered"></td></tr>
<tr><td id="c32v9">ט</td><td>וַֽיַּעֲל֞וּ עַד־נַ֣חַל אֶשְׁכּ֗וֹל וַיִּרְאוּ֙ אֶת־הָאָ֔רֶץ וַיָּנִ֕יאוּ אֶת־לֵ֖ב בְּנֵ֣י יִשְׂרָאֵ֑ל לְבִלְתִּי־בֹא֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהֹוָֽה׃</td><td class="bordered"></td></tr>
<tr><td id="c32v10">י</td><td>וַיִּֽחַר־אַ֥ף יְהֹוָ֖ה בַּיּ֣וֹם הַה֑וּא וַיִּשָּׁבַ֖ע לֵאמֹֽר׃</td><td class="bordered"></td></tr>
<tr><td id="c32v11">יא</td><td>אִם־יִרְא֨וּ הָאֲנָשִׁ֜ים הָעֹלִ֣ים מִמִּצְרַ֗יִם מִבֶּ֨ן עֶשְׂרִ֤ים שָׁנָה֙ וָמַ֔עְלָה אֵ֚ת הָאֲדָמָ֔ה אֲשֶׁ֥ר נִשְׁבַּ֛עְתִּי לְאַבְרָהָ֥ם לְיִצְחָ֖ק וּֽלְיַעֲקֹ֑ב כִּ֥י לֹא־מִלְא֖וּ אַחֲרָֽי׃</td><td class="bordered"></td></tr>
<tr><td id="c32v12">יב</td><td>בִּלְתִּ֞י כָּלֵ֤ב בֶּן־יְפֻנֶּה֙ הַקְּנִזִּ֔י וִיהוֹשֻׁ֖עַ בִּן־נ֑וּן כִּ֥י מִלְא֖וּ אַחֲרֵ֥י יְהֹוָֽה׃</td><td class="bordered"></td></tr>
<tr><td id="c32v13">יג</td><td>וַיִּֽחַר־אַ֤ף יְהֹוָה֙ בְּיִשְׂרָאֵ֔ל וַיְנִעֵם֙ בַּמִּדְבָּ֔ר אַרְבָּעִ֖ים שָׁנָ֑ה עַד־תֹּם֙ כׇּל־הַדּ֔וֹר <span class="mam-doc-target-without-callout">הָעֹשֶׂ֥ה הָרַ֖ע</span> בְּעֵינֵ֥י יְהֹוָֽה׃</td><td class="bordered"><span class="mam-doc-lemma">הָעֹשֶׂ֥ה הָרַ֖ע</span> <span class="mam-doc-part-0">=ל (רי״ש בפתח)</span><ul class="mam-doc-parts">
<li>
דפוסים וקורן=הָעֹשֶׂ֥ה הָרָ֖ע (רי״ש בקמץ)</li>
</ul>
</td></tr>
<tr><td id="c32v14">יד</td><td>וְהִנֵּ֣ה קַמְתֶּ֗ם תַּ֚חַת אֲבֹ֣תֵיכֶ֔ם תַּרְבּ֖וּת אֲנָשִׁ֣ים חַטָּאִ֑ים לִסְפּ֣וֹת ע֗וֹד עַ֛ל חֲר֥וֹן אַף־יְהֹוָ֖ה אֶל־יִשְׂרָאֵֽל׃</td><td class="bordered"></td></tr>
<tr><td id="c32v15">טו</td><td>כִּ֤י תְשׁוּבֻן֙ מֵֽאַחֲרָ֔יו וְיָסַ֣ף ע֔וֹד לְהַנִּיח֖וֹ בַּמִּדְבָּ֑ר וְשִֽׁחַתֶּ֖ם לְכׇל־הָעָ֥ם הַזֶּֽה׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c32v16">טז</td><td>וַיִּגְּשׁ֤וּ אֵלָיו֙ <span class="mam-doc-target-without-callout">וַיֹּ֣אמְר֔וּ</span> גִּדְרֹ֥ת צֹ֛אן נִבְנֶ֥ה לְמִקְנֵ֖נוּ פֹּ֑ה וְעָרִ֖ים לְטַפֵּֽנוּ׃</td><td class="bordered"><span class="mam-doc-lemma">וַיֹּ֣אמְר֔וּ</span> <span class="mam-doc-part-0">=ל</span><ul class="mam-doc-parts">
<li>
הקלדה=וַ֣יֹּאמְר֔וּ (טעם המונח בוי״ו (!), טעות בעקבות BHS)</li>
</ul>
</td></tr>
<tr><td id="c32v17">יז</td><td>וַאֲנַ֜חְנוּ נֵחָלֵ֣ץ חֻשִׁ֗ים לִפְנֵי֙ בְּנֵ֣י יִשְׂרָאֵ֔ל עַ֛ד אֲשֶׁ֥ר אִם־הֲבִֽיאֹנֻ֖ם אֶל־מְקוֹמָ֑ם וְיָשַׁ֤ב טַפֵּ֙נוּ֙ בְּעָרֵ֣י הַמִּבְצָ֔ר מִפְּנֵ֖י יֹשְׁבֵ֥י הָאָֽרֶץ׃</td><td class="bordered"></td></tr>
<tr><td id="c32v18">יח</td><td>לֹ֥א נָשׁ֖וּב אֶל־בָּתֵּ֑ינוּ עַ֗ד הִתְנַחֵל֙ בְּנֵ֣י יִשְׂרָאֵ֔ל אִ֖ישׁ נַחֲלָתֽוֹ׃</td><td class="bordered"></td></tr>
<tr><td id="c32v19">יט</td><td>כִּ֣י לֹ֤א נִנְחַל֙ אִתָּ֔ם מֵעֵ֥בֶר לַיַּרְדֵּ֖ן וָהָ֑לְאָה כִּ֣י בָ֤אָה נַחֲלָתֵ֙נוּ֙ אֵלֵ֔ינוּ מֵעֵ֥בֶר הַיַּרְדֵּ֖ן מִזְרָֽחָה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c32v20">כ</td><td>וַיֹּ֤אמֶר אֲלֵיהֶם֙ מֹשֶׁ֔ה אִֽם־תַּעֲשׂ֖וּן אֶת־הַדָּבָ֣ר הַזֶּ֑ה <span class="mam-doc-target-without-callout">אִם־תֵּחָ֥לְצ֛וּ</span> לִפְנֵ֥י יְהֹוָ֖ה לַמִּלְחָמָֽה׃</td><td class="bordered"><span class="mam-doc-lemma">אִם־תֵּחָ֥לְצ֛וּ</span> <span class="mam-doc-part-0">=ל ושיטת-א (מרכא בתיבת תביר)</span><ul class="mam-doc-parts">
<li>
דפוסים=אִם־תֵּחָֽלְצ֛וּ (געיה) וכן בהקלדה (מגירסה 4.12)</li>
</ul>
</td></tr>
<tr><td id="c32v21">כא</td><td>וְעָבַ֨ר לָכֶ֧ם כׇּל־חָל֛וּץ אֶת־הַיַּרְדֵּ֖ן לִפְנֵ֣י יְהֹוָ֑ה עַ֧ד הוֹרִישׁ֛וֹ אֶת־אֹיְבָ֖יו מִפָּנָֽיו׃</td><td class="bordered"></td></tr>
<tr><td id="c32v22">כב</td><td>וְנִכְבְּשָׁ֨ה הָאָ֜רֶץ לִפְנֵ֤י יְהֹוָה֙ וְאַחַ֣ר תָּשֻׁ֔בוּ וִהְיִיתֶ֧ם <span class="mam-doc-target-without-callout">נְקִיִּ֛ם</span> מֵיְהֹוָ֖ה וּמִיִּשְׂרָאֵ֑ל וְ֠הָיְתָ֠ה הָאָ֨רֶץ הַזֹּ֥את לָכֶ֛ם לַאֲחֻזָּ֖ה לִפְנֵ֥י יְהֹוָֽה׃</td><td class="bordered"><span class="mam-doc-lemma">נְקִיִּ֛ם</span> <span class="mam-doc-part-0">=ש ומסורות-אל וטברניות ובדפוסים</span><ul class="mam-doc-parts">
<li>
בכתי״ש1 הכתב דחוס ולא ברור, אמנם קשה לומר שיש בו מספיק מקום לכתיב מלא באות יו״ד פעמיים.</li>
<li>
ל=נְקִיִּ֛ים (כתיב מלא יו״ד)</li>
</ul>
</td></tr>
<tr><td id="c32v23">כג</td><td>וְאִם־לֹ֤א תַעֲשׂוּן֙ כֵּ֔ן הִנֵּ֥ה חֲטָאתֶ֖ם לַיהֹוָ֑ה וּדְעוּ֙ חַטַּאתְכֶ֔ם אֲשֶׁ֥ר תִּמְצָ֖א אֶתְכֶֽם׃</td><td class="bordered"></td></tr>
<tr><td id="c32v24">כד</td><td>בְּנֽוּ־לָכֶ֤ם עָרִים֙ לְטַפְּכֶ֔ם וּגְדֵרֹ֖ת לְצֹנַאֲכֶ֑ם וְהַיֹּצֵ֥א מִפִּיכֶ֖ם תַּעֲשֽׂוּ׃</td><td class="bordered"></td></tr>
<tr><td id="c32v25">כה</td><td>וַיֹּ֤אמֶר בְּנֵי־גָד֙ וּבְנֵ֣י רְאוּבֵ֔ן אֶל־מֹשֶׁ֖ה לֵאמֹ֑ר עֲבָדֶ֣יךָ יַעֲשׂ֔וּ כַּאֲשֶׁ֥ר אֲדֹנִ֖י מְצַוֶּֽה׃</td><td class="bordered"></td></tr>
<tr><td id="c32v26">כו</td><td>טַפֵּ֣נוּ נָשֵׁ֔ינוּ מִקְנֵ֖נוּ וְכׇל־בְּהֶמְתֵּ֑נוּ יִֽהְיוּ־שָׁ֖ם בְּעָרֵ֥י הַגִּלְעָֽד׃</td><td class="bordered"></td></tr>
<tr><td id="c32v27">כז</td><td>וַעֲבָדֶ֨יךָ יַֽעַבְר֜וּ כׇּל־חֲל֥וּץ צָבָ֛א לִפְנֵ֥י יְהֹוָ֖ה לַמִּלְחָמָ֑ה כַּאֲשֶׁ֥ר אֲדֹנִ֖י דֹּבֵֽר׃</td><td class="bordered"></td></tr>
<tr><td id="c32v28">כח</td><td>וַיְצַ֤ו לָהֶם֙ מֹשֶׁ֔ה אֵ֚ת אֶלְעָזָ֣ר הַכֹּהֵ֔ן וְאֵ֖ת יְהוֹשֻׁ֣עַ בִּן־נ֑וּן וְאֶת־רָאשֵׁ֛י אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃</td><td class="bordered"></td></tr>
<tr><td id="c32v29">כט</td><td>וַיֹּ֨אמֶר מֹשֶׁ֜ה אֲלֵהֶ֗ם אִם־יַעַבְר֣וּ בְנֵי־גָ֣ד וּבְנֵי־רְאוּבֵ֣ן&thinsp;<span class="mam-lp-paseq">׀</span>&thinsp;אִ֠תְּכֶ֠ם אֶֽת־הַיַּרְדֵּ֞ן כׇּל־חָל֤וּץ לַמִּלְחָמָה֙ לִפְנֵ֣י יְהֹוָ֔ה וְנִכְבְּשָׁ֥ה הָאָ֖רֶץ לִפְנֵיכֶ֑ם וּנְתַתֶּ֥ם לָהֶ֛ם אֶת־אֶ֥רֶץ הַגִּלְעָ֖ד לַאֲחֻזָּֽה׃</td><td class="bordered"></td></tr>
<tr><td id="c32v30">ל</td><td>וְאִם־לֹ֧א יַֽעַבְר֛וּ חֲלוּצִ֖ים אִתְּכֶ֑ם וְנֹֽאחֲז֥וּ בְתֹכְכֶ֖ם בְּאֶ֥רֶץ כְּנָֽעַן׃</td><td class="bordered"></td></tr>
<tr><td id="c32v31">לא</td><td>וַיַּֽעֲנ֧וּ בְנֵי־גָ֛ד וּבְנֵ֥י רְאוּבֵ֖ן לֵאמֹ֑ר אֵת֩ אֲשֶׁ֨ר דִּבֶּ֧ר יְהֹוָ֛ה אֶל־עֲבָדֶ֖יךָ כֵּ֥ן נַעֲשֶֽׂה׃</td><td class="bordered"></td></tr>
<tr><td id="c32v32">לב</td><td>נַ֣חְנוּ נַעֲבֹ֧ר חֲלוּצִ֛ים לִפְנֵ֥י יְהֹוָ֖ה אֶ֣רֶץ כְּנָ֑עַן וְאִתָּ֙נוּ֙ אֲחֻזַּ֣ת נַחֲלָתֵ֔נוּ מֵעֵ֖בֶר לַיַּרְדֵּֽן׃</td><td class="bordered"></td></tr>
<tr><td id="c32v33">לג</td><td>וַיִּתֵּ֣ן לָהֶ֣ם&thinsp;<span class="mam-lp-paseq">׀</span>&thinsp;מֹשֶׁ֡ה לִבְנֵי־גָד֩ וְלִבְנֵ֨י רְאוּבֵ֜ן וְלַחֲצִ֣י&thinsp;<span class="mam-lp-legarmeih">׀</span> שֵׁ֣בֶט&thinsp;<span class="mam-lp-legarmeih">׀</span> מְנַשֶּׁ֣ה בֶן־יוֹסֵ֗ף אֶת־מַמְלֶ֙כֶת֙ סִיחֹן֙ מֶ֣לֶךְ הָֽאֱמֹרִ֔י <span class="mam-doc-target-without-callout">וְאֶ֨ת־מַמְלֶ֔כֶת</span> ע֖וֹג מֶ֣לֶךְ הַבָּשָׁ֑ן הָאָ֗רֶץ לְעָרֶ֙יהָ֙ בִּגְבֻלֹ֔ת עָרֵ֥י הָאָ֖רֶץ סָבִֽיב׃</td><td class="bordered"><span class="mam-doc-lemma">וְאֶ֨ת־מַמְלֶ֔כֶת</span> <span class="mam-doc-part-0">=ש1 ושיטת-א ובדפוסים</span><ul class="mam-doc-parts">
<li>
ל=וְאֶת־מַמְלֶ֔כֶת (אין מתיגה)</li>
</ul>
</td></tr>
<tr><td id="c32v34">לד</td><td>וַיִּבְנ֣וּ בְנֵי־גָ֔ד אֶת־דִּיבֹ֖ן וְאֶת־עֲטָרֹ֑ת וְאֵ֖ת עֲרֹעֵֽר׃</td><td class="bordered"></td></tr>
<tr><td id="c32v35">לה</td><td>וְאֶת־עַטְרֹ֥ת שׁוֹפָ֛ן וְאֶת־יַעְזֵ֖ר <span class="mam-doc-target-without-callout">וְיׇגְבְּהָֽה</span>׃</td><td class="bordered"><span class="mam-doc-lemma">וְיׇגְבְּהָֽה</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וְיָגְבֳּהָֽה (בחטף קמץ)</li>
</ul>
</td></tr>
<tr><td id="c32v36">לו</td><td>וְאֶת־בֵּ֥ית נִמְרָ֖ה וְאֶת־בֵּ֣ית הָרָ֑ן עָרֵ֥י מִבְצָ֖ר וְגִדְרֹ֥ת צֹֽאן׃</td><td class="bordered"></td></tr>
<tr><td id="c32v37">לז</td><td>וּבְנֵ֤י רְאוּבֵן֙ בָּנ֔וּ אֶת־חֶשְׁבּ֖וֹן וְאֶת־אֶלְעָלֵ֑א וְאֵ֖ת קִרְיָתָֽיִם׃</td><td class="bordered"></td></tr>
<tr><td id="c32v38">לח</td><td>וְאֶת־נְב֞וֹ וְאֶת־בַּ֧עַל מְע֛וֹן מֽוּסַבֹּ֥ת שֵׁ֖ם <span class="mam-doc-target-without-callout">וְאֶת־שִׂבְמָ֑ה</span> וַיִּקְרְא֣וּ בְשֵׁמֹ֔ת אֶת־שְׁמ֥וֹת הֶעָרִ֖ים אֲשֶׁ֥ר בָּנֽוּ׃</td><td class="bordered"><span class="mam-doc-lemma">וְאֶת־שִׂבְמָ֑ה</span> <span class="mam-doc-part-0">=א(ס)ל &lt;שִֽׂבְמָ֑ה מתג? לא כן אין בה מתג&gt;</span><ul class="mam-doc-parts">
<li>
דפוסים וקורן=וְאֶת־שִֽׂבְמָ֑ה (געיה בשי״ן)</li>
</ul>
</td></tr>
<tr><td id="c32v39">לט</td><td>וַיֵּ֨לְכ֜וּ בְּנֵ֨י מָכִ֧יר בֶּן־מְנַשֶּׁ֛ה גִּלְעָ֖דָה וַֽיִּלְכְּדֻ֑הָ וַיּ֖וֹרֶשׁ אֶת־הָאֱמֹרִ֥י אֲשֶׁר־בָּֽהּ׃</td><td class="bordered"></td></tr>
<tr><td id="c32v40">מ</td><td>וַיִּתֵּ֤ן מֹשֶׁה֙ אֶת־הַגִּלְעָ֔ד לְמָכִ֖יר בֶּן־מְנַשֶּׁ֑ה וַיֵּ֖שֶׁב בָּֽהּ׃</td><td class="bordered"></td></tr>
<tr><td id="c32v41">מא</td><td>וְיָאִ֤יר בֶּן־מְנַשֶּׁה֙ הָלַ֔ךְ וַיִּלְכֹּ֖ד אֶת־חַוֺּתֵיהֶ֑ם וַיִּקְרָ֥א אֶתְהֶ֖ן חַוֺּ֥ת יָאִֽיר׃</td><td class="bordered"></td></tr>
<tr><td id="c32v42">מב</td><td>וְנֹ֣בַח הָלַ֔ךְ וַיִּלְכֹּ֥ד אֶת־קְנָ֖ת וְאֶת־בְּנֹתֶ֑יהָ וַיִּקְרָ֧א <span class="mam-doc-target-without-callout">לָ֦הֿ</span> נֹ֖בַח בִּשְׁמֽוֹ׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"><span class="mam-doc-lemma">לָ֦הֿ</span> <span class="mam-doc-part-0">=א(ס)ל &lt;קנָ֖ת, לָ֦הֿ? כן שניהם&gt;</span><ul class="mam-doc-parts">
<li>
ברויאר ומג״ה ויתרו על סימן הרפה (לָ֦ה) אמנם במהדורתנו שמרנו עליו כדי שהקורא ישים את לבו (וכן במהדורת סימנים).</li>
</ul>
</td></tr>
<tr><td id="c33v1">לג:</td><td>אֵ֜לֶּה מַסְעֵ֣י בְנֵֽי־יִשְׂרָאֵ֗ל אֲשֶׁ֥ר יָצְא֛וּ מֵאֶ֥רֶץ מִצְרַ֖יִם לְצִבְאֹתָ֑ם בְּיַד־מֹשֶׁ֖ה וְאַהֲרֹֽן׃</td><td class="bordered"></td></tr>
<tr><td id="c33v2">ב</td><td>וַיִּכְתֹּ֨ב מֹשֶׁ֜ה אֶת־מוֹצָאֵיהֶ֛ם לְמַסְעֵיהֶ֖ם עַל־פִּ֣י יְהֹוָ֑ה וְאֵ֥לֶּה מַסְעֵיהֶ֖ם לְמוֹצָאֵיהֶֽם׃</td><td class="bordered"></td></tr>
<tr><td id="c33v3">ג</td><td>וַיִּסְע֤וּ מֵֽרַעְמְסֵס֙ בַּחֹ֣דֶשׁ <span class="mam-doc-target-without-callout">הָֽרִאשׁ֔וֹן</span> בַּחֲמִשָּׁ֥ה עָשָׂ֛ר י֖וֹם לַחֹ֣דֶשׁ הָרִאשׁ֑וֹן <span class="mam-dqq-unstressed">מִֽמׇּחֳרַ֣ת</span> הַפֶּ֗סַח יָצְא֤וּ בְנֵֽי־יִשְׂרָאֵל֙ בְּיָ֣ד רָמָ֔ה לְעֵינֵ֖י כׇּל־מִצְרָֽיִם׃</td><td class="bordered"><span class="mam-doc-lemma">הָֽרִאשׁ֔וֹן</span> <span class="mam-doc-part-0">=ל (בגעיה, וכן בהקלדה ו-BHS)</span><ul class="mam-doc-parts">
<li>
הגעיה ברורה למרות קצת טשטוש.</li>
<li>
לפי דותן וברויאר ל=הָרִאשׁ֔וֹן (אין געיה) אבל התיבה ראויה לגעיה לפי ברויאר.</li>
</ul>
</td></tr>
<tr><td id="c33v4">ד</td><td>וּמִצְרַ֣יִם מְקַבְּרִ֗ים אֵת֩ אֲשֶׁ֨ר הִכָּ֧ה יְהֹוָ֛ה בָּהֶ֖ם כׇּל־בְּכ֑וֹר וּבֵאלֹ֣הֵיהֶ֔ם עָשָׂ֥ה יְהֹוָ֖ה שְׁפָטִֽים׃</td><td class="bordered"></td></tr>
<tr><td id="c33v5">ה</td><td>וַיִּסְע֥וּ בְנֵֽי־יִשְׂרָאֵ֖ל מֵרַעְמְסֵ֑ס וַֽיַּחֲנ֖וּ בְּסֻכֹּֽת׃</td><td class="bordered"></td></tr>
<tr><td id="c33v6">ו</td><td>וַיִּסְע֖וּ מִסֻּכֹּ֑ת וַיַּחֲנ֣וּ בְאֵתָ֔ם אֲשֶׁ֖ר בִּקְצֵ֥ה הַמִּדְבָּֽר׃</td><td class="bordered"></td></tr>
<tr><td id="c33v7">ז</td><td>וַיִּסְעוּ֙ מֵֽאֵתָ֔ם וַיָּ֙שׇׁב֙ עַל־פִּ֣י הַחִירֹ֔ת אֲשֶׁ֥ר עַל־פְּנֵ֖י בַּ֣עַל צְפ֑וֹן וַֽיַּחֲנ֖וּ לִפְנֵ֥י מִגְדֹּֽל׃</td><td class="bordered"></td></tr>
<tr><td id="c33v8">ח</td><td>וַיִּסְעוּ֙ מִפְּנֵ֣י הַֽחִירֹ֔ת וַיַּֽעַבְר֥וּ בְתוֹךְ־הַיָּ֖ם הַמִּדְבָּ֑רָה וַיֵּ֨לְכ֜וּ דֶּ֣רֶךְ שְׁלֹ֤שֶׁת יָמִים֙ בְּמִדְבַּ֣ר אֵתָ֔ם וַֽיַּחֲנ֖וּ בְּמָרָֽה׃</td><td class="bordered"></td></tr>
<tr><td id="c33v9">ט</td><td>וַיִּסְעוּ֙ מִמָּרָ֔ה וַיָּבֹ֖אוּ אֵילִ֑מָה וּ֠בְאֵילִ֠ם <span class="mam-doc-target-without-callout">שְׁתֵּ֣ים עֶשְׂרֵ֞ה</span> עֵינֹ֥ת מַ֛יִם וְשִׁבְעִ֥ים תְּמָרִ֖ים וַיַּחֲנוּ־שָֽׁם׃</td><td class="bordered"><span class="mam-doc-lemma">שְׁתֵּ֣ים עֶשְׂרֵ֞ה</span> <span class="mam-doc-part-0">=ל (מונח וגרשים)</span><ul class="mam-doc-parts">
<li>
דפוסים וקורן=&lt;שְׁתֵּ֨ים עֶשְׂרֵ֜ה&gt; (קדמא ואזלא)</li>
</ul>
</td></tr>
<tr><td id="c33v10">י</td><td>וַיִּסְע֖וּ מֵאֵילִ֑ם וַֽיַּחֲנ֖וּ עַל־יַם־סֽוּף׃</td><td class="bordered"></td></tr>
<tr><td id="c33v11">יא</td><td>וַיִּסְע֖וּ מִיַּם־ס֑וּף וַֽיַּחֲנ֖וּ בְּמִדְבַּר־סִֽין׃</td><td class="bordered"></td></tr>
<tr><td id="c33v12">יב</td><td>וַיִּסְע֖וּ מִמִּדְבַּר־סִ֑ין וַֽיַּחֲנ֖וּ בְּדׇפְקָֽה׃</td><td class="bordered"></td></tr>
<tr><td id="c33v13">יג</td><td>וַיִּסְע֖וּ מִדׇּפְקָ֑ה וַֽיַּחֲנ֖וּ בְּאָלֽוּשׁ׃</td><td class="bordered"></td></tr>
<tr><td id="c33v14">יד</td><td>וַיִּסְע֖וּ מֵאָל֑וּשׁ <span class="mam-doc-target-without-callout">וַֽיַּחֲנוּ֙</span> בִּרְפִידִ֔ם וְלֹא־הָ֨יָה שָׁ֥ם מַ֛יִם לָעָ֖ם לִשְׁתּֽוֹת׃</td><td class="bordered"><span class="mam-doc-lemma">וַֽיַּחֲנוּ֙</span> <span class="mam-doc-part-0">=ש,ש1 ובדפוסים (אמנם בדפוסים רבים יש שתי געיות)</span><ul class="mam-doc-parts">
<li>
ל?=וַיַֽחֲנוּ֙ (ספק דגש חסר ביו״ד ו/או געיה [ימנית] ביו״ד)</li>
<li>
הערת ברויאר לגבי הגעיה; הספק לגבי נקודת הדגש מתגלה בצילום בצבע.</li>
</ul>
</td></tr>
<tr><td id="c33v15">טו</td><td>וַיִּסְע֖וּ מֵרְפִידִ֑ם וַֽיַּחֲנ֖וּ בְּמִדְבַּ֥ר סִינָֽי׃</td><td class="bordered"></td></tr>
<tr><td id="c33v16">טז</td><td>וַיִּסְע֖וּ מִמִּדְבַּ֣ר סִינָ֑י וַֽיַּחֲנ֖וּ בְּקִבְרֹ֥ת הַֽתַּאֲוָֽה׃</td><td class="bordered"></td></tr>
<tr><td id="c33v17">יז</td><td>וַיִּסְע֖וּ מִקִּבְרֹ֣ת הַֽתַּאֲוָ֑ה וַֽיַּחֲנ֖וּ בַּחֲצֵרֹֽת׃</td><td class="bordered"></td></tr>
<tr><td id="c33v18">יח</td><td>וַיִּסְע֖וּ מֵחֲצֵרֹ֑ת וַֽיַּחֲנ֖וּ בְּרִתְמָֽה׃</td><td class="bordered"></td></tr>
<tr><td id="c33v19">יט</td><td>וַיִּסְע֖וּ מֵרִתְמָ֑ה וַֽיַּחֲנ֖וּ בְּרִמֹּ֥ן פָּֽרֶץ׃</td><td class="bordered"></td></tr>
<tr><td id="c33v20">כ</td><td>וַיִּסְע֖וּ מֵרִמֹּ֣ן פָּ֑רֶץ וַֽיַּחֲנ֖וּ בְּלִבְנָֽה׃</td><td class="bordered"></td></tr>
<tr><td id="c33v21">כא</td><td>וַיִּסְע֖וּ מִלִּבְנָ֑ה וַֽיַּחֲנ֖וּ בְּרִסָּֽה׃</td><td class="bordered"></td></tr>
<tr><td id="c33v22">כב</td><td>וַיִּסְע֖וּ מֵרִסָּ֑ה וַֽיַּחֲנ֖וּ בִּקְהֵלָֽתָה׃</td><td class="bordered"></td></tr>
<tr><td id="c33v23">כג</td><td>וַיִּסְע֖וּ מִקְּהֵלָ֑תָה וַֽיַּחֲנ֖וּ בְּהַר־שָֽׁפֶר׃</td><td class="bordered"></td></tr>
<tr><td id="c33v24">כד</td><td>וַיִּסְע֖וּ מֵֽהַר־שָׁ֑פֶר וַֽיַּחֲנ֖וּ בַּחֲרָדָֽה׃</td><td class="bordered"></td></tr>
<tr><td id="c33v25">כה</td><td>וַיִּסְע֖וּ מֵחֲרָדָ֑ה וַֽיַּחֲנ֖וּ בְּמַקְהֵלֹֽת׃</td><td class="bordered"></td></tr>
<tr><td id="c33v26">כו</td><td>וַיִּסְע֖וּ מִמַּקְהֵלֹ֑ת וַֽיַּחֲנ֖וּ בְּתָֽחַת׃</td><td class="bordered"></td></tr>
<tr><td id="c33v27">כז</td><td>וַיִּסְע֖וּ מִתָּ֑חַת וַֽיַּחֲנ֖וּ בְּתָֽרַח׃</td><td class="bordered"></td></tr>
<tr><td id="c33v28">כח</td><td>וַיִּסְע֖וּ מִתָּ֑רַח וַֽיַּחֲנ֖וּ בְּמִתְקָֽה׃</td><td class="bordered"></td></tr>
<tr><td id="c33v29">כט</td><td>וַיִּסְע֖וּ מִמִּתְקָ֑ה וַֽיַּחֲנ֖וּ בְּחַשְׁמֹנָֽה׃</td><td class="bordered"></td></tr>
<tr><td id="c33v30">ל</td><td>וַיִּסְע֖וּ מֵֽחַשְׁמֹנָ֑ה וַֽיַּחֲנ֖וּ בְּמֹסֵרֽוֹת׃</td><td class="bordered"></td></tr>
<tr><td id="c33v31">לא</td><td>וַיִּסְע֖וּ מִמֹּסֵר֑וֹת וַֽיַּחֲנ֖וּ בִּבְנֵ֥י יַעֲקָֽן׃</td><td class="bordered"></td></tr>
<tr><td id="c33v32">לב</td><td>וַיִּסְע֖וּ מִבְּנֵ֣י יַעֲקָ֑ן וַֽיַּחֲנ֖וּ בְּחֹ֥ר הַגִּדְגָּֽד׃</td><td class="bordered"></td></tr>
<tr><td id="c33v33">לג</td><td>וַיִּסְע֖וּ מֵחֹ֣ר הַגִּדְגָּ֑ד וַֽיַּחֲנ֖וּ בְּיׇטְבָֽתָה׃</td><td class="bordered"></td></tr>
<tr><td id="c33v34">לד</td><td>וַיִּסְע֖וּ מִיׇּטְבָ֑תָה וַֽיַּחֲנ֖וּ בְּעַבְרֹנָֽה׃</td><td class="bordered"></td></tr>
<tr><td id="c33v35">לה</td><td>וַיִּסְע֖וּ מֵֽעַבְרֹנָ֑ה וַֽיַּחֲנ֖וּ <span class="mam-doc-target-without-callout">בְּעֶצְיֹ֥ן</span> גָּֽבֶר׃</td><td class="bordered"><span class="mam-doc-lemma">בְּעֶצְיֹ֥ן</span> <span class="mam-doc-part-0">=א(ס)שש1 ומסורת טברנית ומ״ש</span><ul class="mam-doc-parts">
<li>
ל=בְּעֶצְי֥וֹן (כתיב מלא וי״ו)</li>
</ul>
</td></tr>
<tr><td id="c33v36">לו</td><td>וַיִּסְע֖וּ <span class="mam-doc-target-without-callout">מֵעֶצְיֹ֣ן</span> גָּ֑בֶר וַיַּחֲנ֥וּ בְמִדְבַּר־צִ֖ן הִ֥וא קָדֵֽשׁ׃</td><td class="bordered"><span class="mam-doc-lemma">מֵעֶצְיֹ֣ן</span> <span class="mam-doc-part-0">=א(ס)שש1 ומסורת טברנית ומ״ש</span><ul class="mam-doc-parts">
<li>
ל=מֵעֶצְי֣וֹן (כתיב מלא וי״ו)</li>
</ul>
</td></tr>
<tr><td id="c33v37">לז</td><td>וַיִּסְע֖וּ מִקָּדֵ֑שׁ וַֽיַּחֲנוּ֙ בְּהֹ֣ר הָהָ֔ר בִּקְצֵ֖ה אֶ֥רֶץ אֱדֽוֹם׃</td><td class="bordered"></td></tr>
<tr><td id="c33v38">לח</td><td>וַיַּ֩עַל֩ אַהֲרֹ֨ן הַכֹּהֵ֜ן אֶל־הֹ֥ר הָהָ֛ר עַל־פִּ֥י יְהֹוָ֖ה וַיָּ֣מׇת שָׁ֑ם בִּשְׁנַ֣ת הָֽאַרְבָּעִ֗ים לְצֵ֤את בְּנֵֽי־יִשְׂרָאֵל֙ מֵאֶ֣רֶץ מִצְרַ֔יִם בַּחֹ֥דֶשׁ הַחֲמִישִׁ֖י בְּאֶחָ֥ד לַחֹֽדֶשׁ׃</td><td class="bordered"></td></tr>
<tr><td id="c33v39">לט</td><td>וְאַהֲרֹ֔ן בֶּן־שָׁלֹ֧שׁ וְעֶשְׂרִ֛ים וּמְאַ֖ת שָׁנָ֑ה בְּמֹת֖וֹ בְּהֹ֥ר הָהָֽר׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c33v40">מ</td><td>וַיִּשְׁמַ֗ע הַֽכְּנַעֲנִי֙ מֶ֣לֶךְ עֲרָ֔ד וְהֽוּא־יֹשֵׁ֥ב בַּנֶּ֖גֶב בְּאֶ֣רֶץ כְּנָ֑עַן בְּבֹ֖א בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c33v41">מא</td><td>וַיִּסְע֖וּ מֵהֹ֣ר הָהָ֑ר וַֽיַּחֲנ֖וּ בְּצַלְמֹנָֽה׃</td><td class="bordered"></td></tr>
<tr><td id="c33v42">מב</td><td>וַיִּסְע֖וּ מִצַּלְמֹנָ֑ה וַֽיַּחֲנ֖וּ בְּפוּנֹֽן׃</td><td class="bordered"></td></tr>
<tr><td id="c33v43">מג</td><td>וַיִּסְע֖וּ מִפּוּנֹ֑ן וַֽיַּחֲנ֖וּ בְּאֹבֹֽת׃</td><td class="bordered"></td></tr>
<tr><td id="c33v44">מד</td><td>וַיִּסְע֖וּ מֵאֹבֹ֑ת וַֽיַּחֲנ֛וּ בְּעִיֵּ֥י הָעֲבָרִ֖ים בִּגְב֥וּל מוֹאָֽב׃</td><td class="bordered"></td></tr>
<tr><td id="c33v45">מה</td><td>וַיִּסְע֖וּ מֵעִיִּ֑ים וַֽיַּחֲנ֖וּ בְּדִיבֹ֥ן גָּֽד׃</td><td class="bordered"></td></tr>
<tr><td id="c33v46">מו</td><td>וַיִּסְע֖וּ מִדִּיבֹ֣ן גָּ֑ד וַֽיַּחֲנ֖וּ בְּעַלְמֹ֥ן דִּבְלָתָֽיְמָה׃</td><td class="bordered"></td></tr>
<tr><td id="c33v47">מז</td><td>וַיִּסְע֖וּ מֵעַלְמֹ֣ן דִּבְלָתָ֑יְמָה וַֽיַּחֲנ֛וּ בְּהָרֵ֥י הָעֲבָרִ֖ים לִפְנֵ֥י נְבֽוֹ׃</td><td class="bordered"></td></tr>
<tr><td id="c33v48">מח</td><td>וַיִּסְע֖וּ מֵהָרֵ֣י הָעֲבָרִ֑ים וַֽיַּחֲנוּ֙ בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃</td><td class="bordered"></td></tr>
<tr><td id="c33v49">מט</td><td>וַיַּחֲנ֤וּ עַל־הַיַּרְדֵּן֙ מִבֵּ֣ית הַיְשִׁמֹ֔ת עַ֖ד אָבֵ֣ל הַשִּׁטִּ֑ים בְּעַֽרְבֹ֖ת מוֹאָֽב׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"></td></tr>
<tr><td id="c33v50">נ</td><td>וַיְדַבֵּ֧ר יְהֹוָ֛ה אֶל־מֹשֶׁ֖ה בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃</td><td class="bordered"></td></tr>
<tr><td id="c33v51">נא</td><td>דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֥י אַתֶּ֛ם עֹבְרִ֥ים אֶת־הַיַּרְדֵּ֖ן אֶל־אֶ֥רֶץ כְּנָֽעַן׃</td><td class="bordered"></td></tr>
<tr><td id="c33v52">נב</td><td>וְה֨וֹרַשְׁתֶּ֜ם אֶת־כׇּל־יֹשְׁבֵ֤י הָאָ֙רֶץ֙ מִפְּנֵיכֶ֔ם וְאִ֨בַּדְתֶּ֔ם אֵ֖ת כׇּל־מַשְׂכִּיֹּתָ֑ם וְאֵ֨ת כׇּל־צַלְמֵ֤י מַסֵּֽכֹתָם֙ תְּאַבֵּ֔דוּ וְאֵ֥ת כׇּל־<span class="mam-doc-target-without-callout">בָּמוֹתָ֖ם</span> תַּשְׁמִֽידוּ׃</td><td class="bordered"><span class="mam-doc-lemma">בָּמוֹתָ֖ם</span> <span class="mam-doc-part-0">=ש ומ״ש ומ״ג דפוס ונציה וספרי תימן</span><ul class="mam-doc-parts">
<li>
לבש1=בָּמֹתָ֖ם (כתיב חסר וי״ו)</li>
<li>
רוב כתבי־היד תומכים דווקא בכתיב החסר ואין הערות מסורה!</li>
</ul>
</td></tr>
<tr><td id="c33v53">נג</td><td>וְהוֹרַשְׁתֶּ֥ם אֶת־הָאָ֖רֶץ וִֽישַׁבְתֶּם־בָּ֑הּ כִּ֥י לָכֶ֛ם נָתַ֥תִּי אֶת־הָאָ֖רֶץ לָרֶ֥שֶׁת אֹתָֽהּ׃</td><td class="bordered"></td></tr>
<tr><td id="c33v54">נד</td><td>וְהִתְנַחַלְתֶּם֩ אֶת־הָאָ֨רֶץ בְּגוֹרָ֜ל לְמִשְׁפְּחֹֽתֵיכֶ֗ם לָרַ֞ב תַּרְבּ֤וּ אֶת־נַחֲלָתוֹ֙ וְלַמְעַט֙ תַּמְעִ֣יט אֶת־נַחֲלָת֔וֹ אֶל֩ אֲשֶׁר־יֵ֨צֵא ל֥וֹ שָׁ֛מָּה הַגּוֹרָ֖ל ל֣וֹ יִהְיֶ֑ה לְמַטּ֥וֹת אֲבֹתֵיכֶ֖ם תִּתְנֶחָֽלוּ׃</td><td class="bordered"></td></tr>
<tr><td id="c33v55">נה</td><td>וְאִם־לֹ֨א תוֹרִ֜ישׁוּ אֶת־יֹשְׁבֵ֣י הָאָ֘רֶץ֮ מִפְּנֵיכֶם֒ וְהָיָה֙ אֲשֶׁ֣ר תּוֹתִ֣ירוּ מֵהֶ֔ם לְשִׂכִּים֙ בְּעֵ֣ינֵיכֶ֔ם וְלִצְנִינִ֖ם בְּצִדֵּיכֶ֑ם <span class="mam-doc-target-without-callout">וְצָרְר֣וּ</span> אֶתְכֶ֔ם עַל־הָאָ֕רֶץ אֲשֶׁ֥ר אַתֶּ֖ם יֹשְׁבִ֥ים בָּֽהּ׃</td><td class="bordered"><span class="mam-doc-lemma">וְצָרְר֣וּ</span> <span class="mam-doc-part-0">=שש1 ומ״ש</span><ul class="mam-doc-parts">
<li>
ל=וְצָרֲר֣וּ (חטף)</li>
</ul>
</td></tr>
<tr><td id="c33v56">נו</td><td>וְהָיָ֗ה כַּאֲשֶׁ֥ר דִּמִּ֛יתִי לַעֲשׂ֥וֹת לָהֶ֖ם אֶֽעֱשֶׂ֥ה לָכֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c34v1">לד:</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c34v2">ב</td><td>צַ֞ו אֶת־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּֽי־אַתֶּ֥ם בָּאִ֖ים אֶל־הָאָ֣רֶץ כְּנָ֑עַן זֹ֣את הָאָ֗רֶץ אֲשֶׁ֨ר תִּפֹּ֤ל לָכֶם֙ בְּֽנַחֲלָ֔ה אֶ֥רֶץ כְּנַ֖עַן לִגְבֻלֹתֶֽיהָ׃</td><td class="bordered"></td></tr>
<tr><td id="c34v3">ג</td><td>וְהָיָ֨ה לָכֶ֧ם פְּאַת־נֶ֛גֶב מִמִּדְבַּר־צִ֖ן עַל־יְדֵ֣י אֱד֑וֹם וְהָיָ֤ה לָכֶם֙ גְּב֣וּל נֶ֔גֶב מִקְצֵ֥ה יָם־הַמֶּ֖לַח קֵֽדְמָה׃</td><td class="bordered"></td></tr>
<tr><td id="c34v4">ד</td><td>וְנָסַ֣ב לָכֶם֩ הַגְּב֨וּל מִנֶּ֜גֶב לְמַעֲלֵ֤ה עַקְרַבִּים֙ וְעָ֣בַר צִ֔נָה <span class="mam-kq"><span class="mam-kq-k">(והיה)</span> <span class="mam-kq-q">[וְהָיוּ֙]</span></span> תּֽוֹצְאֹתָ֔יו מִנֶּ֖גֶב לְקָדֵ֣שׁ בַּרְנֵ֑עַ וְיָצָ֥א חֲצַר־אַדָּ֖ר וְעָבַ֥ר עַצְמֹֽנָה׃</td><td class="bordered"></td></tr>
<tr><td id="c34v5">ה</td><td>וְנָסַ֧ב הַגְּב֛וּל מֵעַצְמ֖וֹן נַ֣חְלָה מִצְרָ֑יִם וְהָי֥וּ תוֹצְאֹתָ֖יו הַיָּֽמָּה׃</td><td class="bordered"></td></tr>
<tr><td id="c34v6">ו</td><td>וּגְב֣וּל יָ֔ם וְהָיָ֥ה לָכֶ֛ם הַיָּ֥ם הַגָּד֖וֹל וּגְב֑וּל זֶֽה־יִהְיֶ֥ה לָכֶ֖ם גְּב֥וּל יָֽם׃</td><td class="bordered"></td></tr>
<tr><td id="c34v7">ז</td><td>וְזֶֽה־יִהְיֶ֥ה לָכֶ֖ם גְּב֣וּל צָפ֑וֹן מִן־הַיָּם֙ הַגָּדֹ֔ל תְּתָא֥וּ לָכֶ֖ם הֹ֥ר הָהָֽר׃</td><td class="bordered"></td></tr>
<tr><td id="c34v8">ח</td><td>מֵהֹ֣ר הָהָ֔ר תְּתָא֖וּ לְבֹ֣א חֲמָ֑ת וְהָי֛וּ תּוֹצְאֹ֥ת הַגְּבֻ֖ל צְדָֽדָה׃</td><td class="bordered"></td></tr>
<tr><td id="c34v9">ט</td><td>וְיָצָ֤א הַגְּבֻל֙ זִפְרֹ֔נָה וְהָי֥וּ תוֹצְאֹתָ֖יו חֲצַ֣ר עֵינָ֑ן זֶֽה־יִהְיֶ֥ה לָכֶ֖ם גְּב֥וּל צָפֽוֹן׃</td><td class="bordered"></td></tr>
<tr><td id="c34v10">י</td><td>וְהִתְאַוִּיתֶ֥ם לָכֶ֖ם לִגְב֣וּל קֵ֑דְמָה מֵחֲצַ֥ר עֵינָ֖ן שְׁפָֽמָה׃</td><td class="bordered"></td></tr>
<tr><td id="c34v11">יא</td><td>וְיָרַ֨ד הַגְּבֻ֧ל מִשְּׁפָ֛ם הָרִבְלָ֖ה מִקֶּ֣דֶם לָעָ֑יִן וְיָרַ֣ד <span class="mam-doc-target-without-callout">הַגְּבֻ֔ל</span> וּמָחָ֛ה עַל־כֶּ֥תֶף יָם־כִּנֶּ֖רֶת קֵֽדְמָה׃</td><td class="bordered"><span class="mam-doc-lemma">הַגְּבֻ֔ל</span> <span class="mam-doc-part-0">=שש1 ומסורת-א וטברניות ורמ״ה (כתיב חסר ובטעם זקף קטן)</span><ul class="mam-doc-parts">
<li>
ל=הַגְּב֔וּל (כתיב מלא וי״ו)</li>
<li>
חלק מהדפוסים וקורן=הַגְּבֻ֗ל (בטעם רביע) בעקבות מ״ג דפוס ונציה אבל נגד הכרעת מ״ש.</li>
</ul>
</td></tr>
<tr><td id="c34v12">יב</td><td>וְיָרַ֤ד הַגְּבוּל֙ הַיַּרְדֵּ֔נָה וְהָי֥וּ תוֹצְאֹתָ֖יו יָ֣ם הַמֶּ֑לַח זֹאת֩ תִּהְיֶ֨ה לָכֶ֥ם הָאָ֛רֶץ לִגְבֻלֹתֶ֖יהָ סָבִֽיב׃</td><td class="bordered"></td></tr>
<tr><td id="c34v13">יג</td><td>וַיְצַ֣ו מֹשֶׁ֔ה אֶת־בְּנֵ֥י יִשְׂרָאֵ֖ל לֵאמֹ֑ר זֹ֣את הָאָ֗רֶץ אֲשֶׁ֨ר תִּתְנַחֲל֤וּ אֹתָהּ֙ בְּגוֹרָ֔ל אֲשֶׁר֙ צִוָּ֣ה יְהֹוָ֔ה לָתֵ֛ת לְתִשְׁעַ֥ת הַמַּטּ֖וֹת וַחֲצִ֥י הַמַּטֶּֽה׃</td><td class="bordered"></td></tr>
<tr><td id="c34v14">יד</td><td>כִּ֣י לָקְח֞וּ מַטֵּ֨ה בְנֵ֤י הָראוּבֵנִי֙ לְבֵ֣ית אֲבֹתָ֔ם וּמַטֵּ֥ה בְנֵֽי־הַגָּדִ֖י לְבֵ֣ית אֲבֹתָ֑ם וַחֲצִי֙ מַטֵּ֣ה מְנַשֶּׁ֔ה לָקְח֖וּ נַחֲלָתָֽם׃</td><td class="bordered"></td></tr>
<tr><td id="c34v15">טו</td><td>שְׁנֵ֥י הַמַּטּ֖וֹת וַחֲצִ֣י הַמַּטֶּ֑ה לָקְח֣וּ נַחֲלָתָ֗ם מֵעֵ֛בֶר לְיַרְדֵּ֥ן יְרֵח֖וֹ קֵ֥דְמָה מִזְרָֽחָה׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c34v16">טז</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c34v17">יז</td><td>אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־יִנְחֲל֥וּ לָכֶ֖ם אֶת־הָאָ֑רֶץ אֶלְעָזָר֙ הַכֹּהֵ֔ן וִיהוֹשֻׁ֖עַ בִּן־נֽוּן׃</td><td class="bordered"></td></tr>
<tr><td id="c34v18">יח</td><td>וְנָשִׂ֥יא אֶחָ֛ד נָשִׂ֥יא אֶחָ֖ד מִמַּטֶּ֑ה תִּקְח֖וּ לִנְחֹ֥ל אֶת־הָאָֽרֶץ׃</td><td class="bordered"></td></tr>
<tr><td id="c34v19">יט</td><td>וְאֵ֖לֶּה שְׁמ֣וֹת הָאֲנָשִׁ֑ים לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃</td><td class="bordered"></td></tr>
<tr><td id="c34v20">כ</td><td>וּלְמַטֵּה֙ בְּנֵ֣י שִׁמְע֔וֹן שְׁמוּאֵ֖ל בֶּן־עַמִּיהֽוּד׃</td><td class="bordered"></td></tr>
<tr><td id="c34v21">כא</td><td>לְמַטֵּ֣ה בִנְיָמִ֔ן אֱלִידָ֖ד בֶּן־כִּסְלֽוֹן׃</td><td class="bordered"></td></tr>
<tr><td id="c34v22">כב</td><td>וּלְמַטֵּ֥ה בְנֵי־דָ֖ן נָשִׂ֑יא בֻּקִּ֖י בֶּן־יׇגְלִֽי׃</td><td class="bordered"></td></tr>
<tr><td id="c34v23">כג</td><td>לִבְנֵ֣י יוֹסֵ֔ף לְמַטֵּ֥ה בְנֵֽי־מְנַשֶּׁ֖ה נָשִׂ֑יא חַנִּיאֵ֖ל בֶּן־אֵפֹֽד׃</td><td class="bordered"></td></tr>
<tr><td id="c34v24">כד</td><td>וּלְמַטֵּ֥ה בְנֵֽי־אֶפְרַ֖יִם נָשִׂ֑יא קְמוּאֵ֖ל בֶּן־שִׁפְטָֽן׃</td><td class="bordered"></td></tr>
<tr><td id="c34v25">כה</td><td>וּלְמַטֵּ֥ה בְנֵֽי־זְבוּלֻ֖ן נָשִׂ֑יא אֱלִיצָפָ֖ן בֶּן־פַּרְנָֽךְ׃</td><td class="bordered"></td></tr>
<tr><td id="c34v26">כו</td><td>וּלְמַטֵּ֥ה <span class="mam-doc-target-without-callout">בְנֵֽי־יִשָּׂשכָ֖ר</span> נָשִׂ֑יא פַּלְטִיאֵ֖ל בֶּן־עַזָּֽן׃</td><td class="bordered"><span class="mam-doc-lemma">בְנֵֽי־יִשָּׂשכָ֖ר</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=בְנֵֽי־יִשָׂשכָ֖ר (חסר דגש)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c34v27">כז</td><td>וּלְמַטֵּ֥ה בְנֵי־אָשֵׁ֖ר נָשִׂ֑יא אֲחִיה֖וּד בֶּן־שְׁלֹמִֽי׃</td><td class="bordered"></td></tr>
<tr><td id="c34v28">כח</td><td>וּלְמַטֵּ֥ה בְנֵֽי־נַפְתָּלִ֖י נָשִׂ֑יא <span class="mam-doc-target-without-callout">פְּדַהְאֵ֖ל</span> בֶּן־עַמִּיהֽוּד׃</td><td class="bordered"><span class="mam-doc-lemma">פְּדַהְאֵ֖ל</span> <span class="mam-doc-part-0">=ש1 ובדפוסים (אין מפיק)</span><ul class="mam-doc-parts">
<li>
ל=פְּדַהְּאֵ֖ל (ה״א במפיק לפי דותן וברויאר, ומעיון בכתי״ל ברור שהם צודקים, אבל המקליד לא סימן אותו), כנראה כדי לציין שאות ה״א צריכה להיות הגויה בתיבה זו.</li>
<li>
קורן, דותן, ברויאר, מג״ה, סימנים (תוך סימון מיוחד לה״א הגויה), מכון ממרא</li>
</ul>
</td></tr>
<tr><td id="c34v29">כט</td><td>אֵ֕לֶּה אֲשֶׁ֖ר צִוָּ֣ה יְהֹוָ֑ה לְנַחֵ֥ל אֶת־בְּנֵֽי־יִשְׂרָאֵ֖ל בְּאֶ֥רֶץ כְּנָֽעַן׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c35v1">לה:</td><td>וַיְדַבֵּ֧ר יְהֹוָ֛ה אֶל־מֹשֶׁ֖ה בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃</td><td class="bordered"></td></tr>
<tr><td id="c35v2">ב</td><td>צַו֮ אֶת־בְּנֵ֣י יִשְׂרָאֵל֒ וְנָתְנ֣וּ לַלְוִיִּ֗ם מִֽנַּחֲלַ֛ת אֲחֻזָּתָ֖ם עָרִ֣ים לָשָׁ֑בֶת וּמִגְרָ֗שׁ לֶֽעָרִים֙ סְבִיבֹ֣תֵיהֶ֔ם תִּתְּנ֖וּ לַלְוִיִּֽם׃</td><td class="bordered"></td></tr>
<tr><td id="c35v3">ג</td><td>וְהָי֧וּ הֶֽעָרִ֛ים לָהֶ֖ם לָשָׁ֑בֶת וּמִגְרְשֵׁיהֶ֗ם יִהְי֤וּ לִבְהֶמְתָּם֙ וְלִרְכֻשָׁ֔ם וּלְכֹ֖ל חַיָּתָֽם׃</td><td class="bordered"></td></tr>
<tr><td id="c35v4">ד</td><td>וּמִגְרְשֵׁי֙ הֶֽעָרִ֔ים אֲשֶׁ֥ר תִּתְּנ֖וּ לַלְוִיִּ֑ם מִקִּ֤יר הָעִיר֙ וָח֔וּצָה אֶ֥לֶף אַמָּ֖ה סָבִֽיב׃</td><td class="bordered"></td></tr>
<tr><td id="c35v5">ה</td><td>וּמַדֹּתֶ֞ם מִח֣וּץ לָעִ֗יר אֶת־פְּאַת־קֵ֣דְמָה אַלְפַּ֪יִם בָּֽאַמָּ֟ה וְאֶת־פְּאַת־נֶ֩גֶב֩ אַלְפַּ֨יִם בָּאַמָּ֜ה וְאֶת־פְּאַת־יָ֣ם&thinsp;<span class="mam-lp-legarmeih">׀</span> אַלְפַּ֣יִם בָּֽאַמָּ֗ה וְאֵ֨ת פְּאַ֥ת צָפ֛וֹן אַלְפַּ֥יִם בָּאַמָּ֖ה וְהָעִ֣יר בַּתָּ֑וֶךְ זֶ֚ה יִהְיֶ֣ה לָהֶ֔ם מִגְרְשֵׁ֖י הֶעָרִֽים׃</td><td class="bordered"></td></tr>
<tr><td id="c35v6">ו</td><td>וְאֵ֣ת הֶֽעָרִ֗ים אֲשֶׁ֤ר תִּתְּנוּ֙ לַלְוִיִּ֔ם אֵ֚ת שֵׁשׁ־עָרֵ֣י הַמִּקְלָ֔ט אֲשֶׁ֣ר תִּתְּנ֔וּ לָנֻ֥ס שָׁ֖מָּה הָרֹצֵ֑חַ וַעֲלֵיהֶ֣ם תִּתְּנ֔וּ אַרְבָּעִ֥ים וּשְׁתַּ֖יִם עִֽיר׃</td><td class="bordered"></td></tr>
<tr><td id="c35v7">ז</td><td>כׇּל־הֶעָרִ֗ים אֲשֶׁ֤ר תִּתְּנוּ֙ לַלְוִיִּ֔ם אַרְבָּעִ֥ים וּשְׁמֹנֶ֖ה עִ֑יר אֶתְהֶ֖ן וְאֶת־מִגְרְשֵׁיהֶֽן׃</td><td class="bordered"></td></tr>
<tr><td id="c35v8">ח</td><td>וְהֶֽעָרִ֗ים אֲשֶׁ֤ר תִּתְּנוּ֙ מֵאֲחֻזַּ֣ת בְּנֵי־יִשְׂרָאֵ֔ל מֵאֵ֤ת הָרַב֙ תַּרְבּ֔וּ וּמֵאֵ֥ת הַמְעַ֖ט תַּמְעִ֑יטוּ אִ֗ישׁ כְּפִ֤י נַחֲלָתוֹ֙ אֲשֶׁ֣ר יִנְחָ֔לוּ יִתֵּ֥ן מֵעָרָ֖יו לַלְוִיִּֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c35v9">ט</td><td>וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃</td><td class="bordered"></td></tr>
<tr><td id="c35v10">י</td><td>דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֥י אַתֶּ֛ם עֹבְרִ֥ים אֶת־הַיַּרְדֵּ֖ן אַ֥רְצָה כְּנָֽעַן׃</td><td class="bordered"></td></tr>
<tr><td id="c35v11">יא</td><td>וְהִקְרִיתֶ֤ם לָכֶם֙ עָרִ֔ים עָרֵ֥י מִקְלָ֖ט תִּהְיֶ֣ינָה לָכֶ֑ם וְנָ֥ס שָׁ֙מָּה֙ רֹצֵ֔חַ מַכֵּה־נֶ֖פֶשׁ בִּשְׁגָגָֽה׃</td><td class="bordered"></td></tr>
<tr><td id="c35v12">יב</td><td>וְהָי֨וּ לָכֶ֧ם הֶעָרִ֛ים לְמִקְלָ֖ט מִגֹּאֵ֑ל וְלֹ֤א יָמוּת֙ הָרֹצֵ֔חַ עַד־עׇמְד֛וֹ לִפְנֵ֥י הָעֵדָ֖ה לַמִּשְׁפָּֽט׃</td><td class="bordered"></td></tr>
<tr><td id="c35v13">יג</td><td>וְהֶעָרִ֖ים אֲשֶׁ֣ר תִּתֵּ֑נוּ שֵׁשׁ־עָרֵ֥י מִקְלָ֖ט תִּהְיֶ֥ינָה לָכֶֽם׃</td><td class="bordered"></td></tr>
<tr><td id="c35v14">יד</td><td>אֵ֣ת&thinsp;<span class="mam-lp-legarmeih">׀</span> שְׁלֹ֣שׁ הֶעָרִ֗ים תִּתְּנוּ֙ מֵעֵ֣בֶר לַיַּרְדֵּ֔ן וְאֵת֙ שְׁלֹ֣שׁ הֶֽעָרִ֔ים תִּתְּנ֖וּ בְּאֶ֣רֶץ כְּנָ֑עַן עָרֵ֥י מִקְלָ֖ט תִּהְיֶֽינָה׃</td><td class="bordered"></td></tr>
<tr><td id="c35v15">טו</td><td>לִבְנֵ֣י יִשְׂרָאֵ֗ל וְלַגֵּ֤ר וְלַתּוֹשָׁב֙ בְּתוֹכָ֔ם תִּהְיֶ֛ינָה שֵׁשׁ־הֶעָרִ֥ים הָאֵ֖לֶּה לְמִקְלָ֑ט לָנ֣וּס שָׁ֔מָּה כׇּל־מַכֵּה־נֶ֖פֶשׁ בִּשְׁגָגָֽה׃</td><td class="bordered"></td></tr>
<tr><td id="c35v16">טז</td><td>וְאִם־בִּכְלִ֨י בַרְזֶ֧ל&thinsp;<span class="mam-lp-paseq">׀</span>&thinsp;הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָרֹצֵֽחַ׃</td><td class="bordered"></td></tr>
<tr><td id="c35v17">יז</td><td>וְאִ֡ם בְּאֶ֣בֶן יָד֩ אֲשֶׁר־יָמ֨וּת בָּ֥הּ הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָרֹצֵֽחַ׃</td><td class="bordered"></td></tr>
<tr><td id="c35v18">יח</td><td>א֡וֹ בִּכְלִ֣י עֵֽץ־יָד֩ אֲשֶׁר־יָמ֨וּת בּ֥וֹ הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָרֹצֵֽחַ׃</td><td class="bordered"></td></tr>
<tr><td id="c35v19">יט</td><td>גֹּאֵ֣ל הַדָּ֔ם ה֥וּא יָמִ֖ית אֶת־הָרֹצֵ֑חַ בְּפִגְעוֹ־ב֖וֹ ה֥וּא <span class="mam-doc-target-without-callout">יְמִתֶֽנּוּ</span>׃</td><td class="bordered"><span class="mam-doc-lemma">יְמִתֶֽנּוּ</span> <span class="mam-doc-part-0">=שש1 ומסורת-ל וטברניות ורמ״ה</span><ul class="mam-doc-parts">
<li>
ל=יְמִיתֶֽנּוּ (כתיב מלא יו״ד)</li>
</ul>
</td></tr>
<tr><td id="c35v20">כ</td><td>וְאִם־בְּשִׂנְאָ֖ה <span class="mam-doc-target-without-callout">יֶהְדֳּפֶ֑נּוּ</span> אֽוֹ־הִשְׁלִ֥יךְ עָלָ֛יו בִּצְדִיָּ֖ה וַיָּמֹֽת׃</td><td class="bordered"><span class="mam-doc-lemma">יֶהְדֳּפֶ֑נּוּ</span> <span class="mam-doc-part-0">=שש1 ומ״ש</span><ul class="mam-doc-parts">
<li>
ל=יֶהְדָּפֶ֑נּוּ (חסרות נקודות החוף קמץ בדל״ת)</li>
</ul>
</td></tr>
<tr><td id="c35v21">כא</td><td>א֣וֹ בְאֵיבָ֞ה הִכָּ֤הוּ בְיָדוֹ֙ וַיָּמֹ֔ת מֽוֹת־יוּמַ֥ת הַמַּכֶּ֖ה רֹצֵ֣חַֽ ה֑וּא גֹּאֵ֣ל הַדָּ֗ם יָמִ֛ית אֶת־הָרֹצֵ֖חַ בְּפִגְעוֹ־בֽוֹ׃</td><td class="bordered"></td></tr>
<tr><td id="c35v22">כב</td><td>וְאִם־בְּפֶ֥תַע בְּלֹא־אֵיבָ֖ה הֲדָפ֑וֹ אוֹ־הִשְׁלִ֥יךְ עָלָ֛יו כׇּל־כְּלִ֖י בְּלֹ֥א צְדִיָּֽה׃</td><td class="bordered"></td></tr>
<tr><td id="c35v23">כג</td><td>א֣וֹ בְכׇל־אֶ֜בֶן אֲשֶׁר־יָמ֥וּת בָּהּ֙ בְּלֹ֣א רְא֔וֹת וַיַּפֵּ֥ל עָלָ֖יו וַיָּמֹ֑ת וְהוּא֙ לֹא־אוֹיֵ֣ב ל֔וֹ וְלֹ֥א מְבַקֵּ֖שׁ רָעָתֽוֹ׃</td><td class="bordered"></td></tr>
<tr><td id="c35v24">כד</td><td>וְשָֽׁפְטוּ֙ הָֽעֵדָ֔ה בֵּ֚ין הַמַּכֶּ֔ה וּבֵ֖ין גֹּאֵ֣ל הַדָּ֑ם עַ֥ל הַמִּשְׁפָּטִ֖ים הָאֵֽלֶּה׃</td><td class="bordered"></td></tr>
<tr><td id="c35v25">כה</td><td>וְהִצִּ֨ילוּ הָעֵדָ֜ה אֶת־הָרֹצֵ֗חַ מִיַּד֮ גֹּאֵ֣ל הַדָּם֒ וְהֵשִׁ֤יבוּ אֹתוֹ֙ הָֽעֵדָ֔ה אֶל־עִ֥יר מִקְלָט֖וֹ אֲשֶׁר־נָ֣ס שָׁ֑מָּה וְיָ֣שַׁב בָּ֗הּ עַד־מוֹת֙ הַכֹּהֵ֣ן הַגָּדֹ֔ל אֲשֶׁר־מָשַׁ֥ח אֹת֖וֹ בְּשֶׁ֥מֶן הַקֹּֽדֶשׁ׃</td><td class="bordered"></td></tr>
<tr><td id="c35v26">כו</td><td>וְאִם־יָצֹ֥א יֵצֵ֖א הָרֹצֵ֑חַ אֶת־גְּבוּל֙ עִ֣יר מִקְלָט֔וֹ אֲשֶׁ֥ר יָנ֖וּס שָֽׁמָּה׃</td><td class="bordered"></td></tr>
<tr><td id="c35v27">כז</td><td>וּמָצָ֤א אֹתוֹ֙ גֹּאֵ֣ל הַדָּ֔ם מִח֕וּץ לִגְב֖וּל עִ֣יר מִקְלָט֑וֹ וְרָצַ֞ח גֹּאֵ֤ל הַדָּם֙ אֶת־הָ֣רֹצֵ֔חַ אֵ֥ין ל֖וֹ דָּֽם׃</td><td class="bordered"></td></tr>
<tr><td id="c35v28">כח</td><td>כִּ֣י בְעִ֤יר מִקְלָטוֹ֙ יֵשֵׁ֔ב עַד־מ֖וֹת הַכֹּהֵ֣ן הַגָּדֹ֑ל <span class="mam-doc-target-without-callout">וְאַחֲרֵ֥י מוֹת֙</span> הַכֹּהֵ֣ן הַגָּדֹ֔ל יָשׁוּב֙ הָרֹצֵ֔חַ אֶל־אֶ֖רֶץ אֲחֻזָּתֽוֹ׃</td><td class="bordered"><span class="mam-doc-lemma">וְאַחֲרֵ֥י מוֹת֙</span> <span class="mam-doc-part-0">=ל (מרכא ופשטא)</span><ul class="mam-doc-parts">
<li>
דפוסים קורן=וְאַֽחֲרֵי־מוֹת֙ ("ואחרי" מוקפת וגעיה באל״ף</li>
</ul>
</td></tr>
<tr><td id="c35v29">כט</td><td>וְהָי֨וּ אֵ֧לֶּה לָכֶ֛ם לְחֻקַּ֥ת מִשְׁפָּ֖ט לְדֹרֹתֵיכֶ֑ם בְּכֹ֖ל מוֹשְׁבֹתֵיכֶֽם׃</td><td class="bordered"></td></tr>
<tr><td id="c35v30">ל</td><td><span class="mam-doc-target-without-callout">כׇּ֨ל־מַכֵּה־נֶ֔פֶשׁ</span> לְפִ֣י עֵדִ֔ים יִרְצַ֖ח אֶת־הָרֹצֵ֑חַ וְעֵ֣ד אֶחָ֔ד לֹא־יַעֲנֶ֥ה בְנֶ֖פֶשׁ לָמֽוּת׃</td><td class="bordered"><span class="mam-doc-lemma">כׇּ֨ל־מַכֵּה־נֶ֔פֶשׁ</span> <span class="mam-doc-part-0">=ש1 ושיטת-א</span><ul class="mam-doc-parts">
<li>
ל=כָּל־מַ֨כֵּה־נֶ֔פֶשׁ (מקום המתיגה)</li>
<li>
קורן, ברויאר, סימנים, מכון ממרא</li>
</ul>
</td></tr>
<tr><td id="c35v31">לא</td><td>וְלֹֽא־תִקְח֥וּ כֹ֙פֶר֙ לְנֶ֣פֶשׁ רֹצֵ֔חַ אֲשֶׁר־ה֥וּא רָשָׁ֖ע לָמ֑וּת כִּי־מ֖וֹת יוּמָֽת׃</td><td class="bordered"></td></tr>
<tr><td id="c35v32">לב</td><td>וְלֹא־תִקְח֣וּ כֹ֔פֶר לָנ֖וּס אֶל־עִ֣יר מִקְלָט֑וֹ לָשׁוּב֙ לָשֶׁ֣בֶת בָּאָ֔רֶץ עַד־מ֖וֹת הַכֹּהֵֽן׃</td><td class="bordered"></td></tr>
<tr><td id="c35v33">לג</td><td><span class="mam-doc-target-without-callout">וְלֹֽא־תַחֲנִ֣יפוּ</span> אֶת־הָאָ֗רֶץ אֲשֶׁ֤ר אַתֶּם֙ בָּ֔הּ כִּ֣י הַדָּ֔ם ה֥וּא יַחֲנִ֖יף אֶת־הָאָ֑רֶץ וְלָאָ֣רֶץ לֹֽא־יְכֻפַּ֗ר לַדָּם֙ אֲשֶׁ֣ר שֻׁפַּךְ־בָּ֔הּ כִּי־אִ֖ם בְּדַ֥ם שֹׁפְכֽוֹ׃</td><td class="bordered"><span class="mam-doc-lemma">וְלֹֽא־תַחֲנִ֣יפוּ</span> <span class="mam-doc-part-0">=ל (געיה) וכן בהקלדה ו-BHS.</span><ul class="mam-doc-parts">
<li>
הגעיה ברורה לגמרי למרות סימן המחיקה, וכנראה יש כאן תיקון.</li>
<li>
לפי דותן וברויאר ל=וְלֹא־תַחֲנִ֣יפוּ (אין געיה) אבל התיבה ראויה לגעיה לפי ברויאר.</li>
</ul>
</td></tr>
<tr><td id="c35v34">לד</td><td>וְלֹ֧א תְטַמֵּ֣א אֶת־הָאָ֗רֶץ אֲשֶׁ֤ר אַתֶּם֙ יֹשְׁבִ֣ים בָּ֔הּ אֲשֶׁ֥ר אֲנִ֖י שֹׁכֵ֣ן בְּתוֹכָ֑הּ כִּ֚י אֲנִ֣י יְהֹוָ֔ה שֹׁכֵ֕ן בְּת֖וֹךְ בְּנֵ֥י יִשְׂרָאֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c36v1">לו:</td><td><span class="mam-doc-target-without-callout">וַֽיִּקְרְב֞וּ</span> רָאשֵׁ֣י הָֽאָב֗וֹת לְמִשְׁפַּ֤חַת בְּנֵֽי־גִלְעָד֙ בֶּן־מָכִ֣יר בֶּן־מְנַשֶּׁ֔ה מִֽמִּשְׁפְּחֹ֖ת בְּנֵ֣י יוֹסֵ֑ף וַֽיְדַבְּר֞וּ לִפְנֵ֤י מֹשֶׁה֙ וְלִפְנֵ֣י הַנְּשִׂאִ֔ים רָאשֵׁ֥י אָב֖וֹת לִבְנֵ֥י יִשְׂרָאֵֽל׃</td><td class="bordered"><span class="mam-doc-lemma">וַֽיִּקְרְב֞וּ</span> <span class="mam-doc-part-0">=שש1 ובדפוסים</span><ul class="mam-doc-parts">
<li>
ל=וַֽיִקְרְב֞וּ? (חסר דגש?)</li>
<li>
ברויאר ציין שאין דגש ביו״ד, אבל מעיון בכתי״ל ייתכן שהוא קיים, וכן דעתו של דותן (וכנראה גם דעתו של המקליד שהוסיף את הדגש בלי להעיר).</li>
</ul>
</td></tr>
<tr><td id="c36v2">ב</td><td>וַיֹּאמְר֗וּ אֶת־אֲדֹנִי֙ צִוָּ֣ה יְהֹוָ֔ה לָתֵ֨ת אֶת־הָאָ֧רֶץ בְּנַחֲלָ֛ה בְּגוֹרָ֖ל לִבְנֵ֣י יִשְׂרָאֵ֑ל וַֽאדֹנִי֙ צֻוָּ֣ה בַֽיהֹוָ֔ה לָתֵ֗ת אֶֽת־נַחֲלַ֛ת צְלׇפְחָ֥ד אָחִ֖ינוּ לִבְנֹתָֽיו׃</td><td class="bordered"></td></tr>
<tr><td id="c36v3">ג</td><td>וְ֠הָי֠וּ לְאֶחָ֞ד מִבְּנֵ֨י שִׁבְטֵ֥י בְנֵֽי־יִשְׂרָאֵל֮ לְנָשִׁים֒ וְנִגְרְעָ֤ה נַחֲלָתָן֙ מִנַּחֲלַ֣ת אֲבֹתֵ֔ינוּ וְנוֹסַ֕ף עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה לָהֶ֑ם וּמִגֹּרַ֥ל נַחֲלָתֵ֖נוּ יִגָּרֵֽעַ׃</td><td class="bordered"></td></tr>
<tr><td id="c36v4">ד</td><td>וְאִם־יִהְיֶ֣ה הַיֹּבֵל֮ לִבְנֵ֣י יִשְׂרָאֵל֒ וְנֽוֹסְפָה֙ נַחֲלָתָ֔ן עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה לָהֶ֑ם וּמִֽנַּחֲלַת֙ מַטֵּ֣ה אֲבֹתֵ֔ינוּ יִגָּרַ֖ע נַחֲלָתָֽן׃</td><td class="bordered"></td></tr>
<tr><td id="c36v5">ה</td><td>וַיְצַ֤ו מֹשֶׁה֙ אֶת־בְּנֵ֣י יִשְׂרָאֵ֔ל עַל־פִּ֥י יְהֹוָ֖ה לֵאמֹ֑ר כֵּ֛ן מַטֵּ֥ה בְנֵֽי־יוֹסֵ֖ף דֹּבְרִֽים׃</td><td class="bordered"></td></tr>
<tr><td id="c36v6">ו</td><td>זֶ֣ה הַדָּבָ֞ר אֲשֶׁר־צִוָּ֣ה יְהֹוָ֗ה לִבְנ֤וֹת צְלׇפְחָד֙ לֵאמֹ֔ר לַטּ֥וֹב בְּעֵינֵיהֶ֖ם תִּהְיֶ֣ינָה לְנָשִׁ֑ים אַ֗ךְ לְמִשְׁפַּ֛חַת מַטֵּ֥ה אֲבִיהֶ֖ם תִּהְיֶ֥ינָה לְנָשִֽׁים׃</td><td class="bordered"></td></tr>
<tr><td id="c36v7">ז</td><td>וְלֹֽא־תִסֹּ֤ב נַחֲלָה֙ לִבְנֵ֣י יִשְׂרָאֵ֔ל מִמַּטֶּ֖ה אֶל־מַטֶּ֑ה כִּ֣י אִ֗ישׁ בְּנַחֲלַת֙ מַטֵּ֣ה אֲבֹתָ֔יו יִדְבְּק֖וּ בְּנֵ֥י יִשְׂרָאֵֽל׃</td><td class="bordered"></td></tr>
<tr><td id="c36v8">ח</td><td>וְכׇל־בַּ֞ת יֹרֶ֣שֶׁת נַחֲלָ֗ה מִמַּטּוֹת֮ בְּנֵ֣י יִשְׂרָאֵל֒ לְאֶחָ֗ד מִמִּשְׁפַּ֛חַת מַטֵּ֥ה אָבִ֖יהָ תִּהְיֶ֣ה לְאִשָּׁ֑ה לְמַ֗עַן יִֽירְשׁוּ֙ בְּנֵ֣י יִשְׂרָאֵ֔ל אִ֖ישׁ נַחֲלַ֥ת אֲבֹתָֽיו׃</td><td class="bordered"></td></tr>
<tr><td id="c36v9">ט</td><td>וְלֹֽא־תִסֹּ֧ב נַחֲלָ֛ה מִמַּטֶּ֖ה <span class="mam-doc-target-without-callout">לְמַטֶּ֣ה אַחֵ֑ר</span> כִּי־אִישׁ֙ בְּנַ֣חֲלָת֔וֹ יִדְבְּק֕וּ מַטּ֖וֹת בְּנֵ֥י יִשְׂרָאֵֽל׃</td><td class="bordered"><span class="mam-doc-lemma">לְמַטֶּ֣ה אַחֵ֑ר</span> <span class="mam-doc-part-0">=ל (בסגול)</span><ul class="mam-doc-parts">
<li>
דפוסים וקורן=&lt;לְמַטֵּ֣ה אַחֵ֑ר&gt; (בצירה לסמיכות)</li>
</ul>
</td></tr>
<tr><td id="c36v10">י</td><td>כַּאֲשֶׁ֛ר צִוָּ֥ה יְהֹוָ֖ה אֶת־מֹשֶׁ֑ה כֵּ֥ן עָשׂ֖וּ בְּנ֥וֹת צְלׇפְחָֽד׃</td><td class="bordered"></td></tr>
<tr><td id="c36v11">יא</td><td>וַתִּהְיֶ֜ינָה מַחְלָ֣ה תִרְצָ֗ה וְחׇגְלָ֧ה וּמִלְכָּ֛ה וְנֹעָ֖ה בְּנ֣וֹת צְלׇפְחָ֑ד לִבְנֵ֥י דֹדֵיהֶ֖ן לְנָשִֽׁים׃</td><td class="bordered"></td></tr>
<tr><td id="c36v12">יב</td><td>מִֽמִּשְׁפְּחֹ֛ת בְּנֵֽי־מְנַשֶּׁ֥ה בֶן־יוֹסֵ֖ף הָי֣וּ לְנָשִׁ֑ים וַתְּהִי֙ נַחֲלָתָ֔ן עַל־מַטֵּ֖ה מִשְׁפַּ֥חַת אֲבִיהֶֽן׃</td><td class="bordered"></td></tr>
<tr><td id="c36v13">יג</td><td>אֵ֣לֶּה הַמִּצְוֺ֞ת וְהַמִּשְׁפָּטִ֗ים אֲשֶׁ֨ר צִוָּ֧ה יְהֹוָ֛ה בְּיַד־מֹשֶׁ֖ה אֶל־בְּנֵ֣י יִשְׂרָאֵ֑ל בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃</td><td class="bordered"></td></tr>
</table>
</body>
</html>
