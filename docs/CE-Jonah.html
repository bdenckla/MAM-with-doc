<!doctype html>
<html lang="en">
<head>
<meta charset="utf-8">
<title>
MAM with doc: Jonah</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
</style>
</head>
<body>
<a href="#c1v1">1</a> <a href="#c2v1">2</a> <a href="#c3v1">3</a> <a href="#c4v1">4</a><table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1">א:</td><td>וַֽיְהִי֙ דְּבַר־יְהֹוָ֔ה אֶל־יוֹנָ֥ה בֶן־אֲמִתַּ֖י לֵאמֹֽר׃</td><td class="bordered"></td></tr>
<tr><td id="c1v2">ב</td><td>ק֠וּם לֵ֧ךְ אֶל־נִֽינְוֵ֛ה הָעִ֥יר הַגְּדוֹלָ֖ה וּקְרָ֣א עָלֶ֑יהָ כִּֽי־עָלְתָ֥ה רָעָתָ֖ם לְפָנָֽי׃</td><td class="bordered"></td></tr>
<tr><td id="c1v3">ג</td><td>וַיָּ֤קׇם יוֹנָה֙ לִבְרֹ֣חַ תַּרְשִׁ֔ישָׁה מִלִּפְנֵ֖י יְהֹוָ֑ה וַיֵּ֨רֶד יָפ֜וֹ וַיִּמְצָ֥א <span class="mam-doc-target-without-callout">אֳנִיָּ֣ה&thinsp;<span class="mam-lp-legarmeih">׀</span></span> בָּאָ֣ה תַרְשִׁ֗ישׁ וַיִּתֵּ֨ן שְׂכָרָ֜הּ וַיֵּ֤רֶד בָּהּ֙ לָב֤וֹא עִמָּהֶם֙ תַּרְשִׁ֔ישָׁה מִלִּפְנֵ֖י יְהֹוָֽה׃</td><td class="bordered"><span class="mam-doc-lemma">אֳנִיָּ֣ה&thinsp;<span class="mam-lp-legarmeih">׀</span></span> <span class="mam-doc-part-0">=ק,ש1 ובדפוסים</span><ul class="mam-doc-parts">
<li>
ל=&lt;אָנִיָּ֣ה ׀&gt; (חסרות הנקודות של חטף קמץ באל״ף)</li>
<li>
הערות ברויאר ודותן והמקליד</li>
</ul>
</td></tr>
<tr><td id="c1v4">ד</td><td>וַֽיהֹוָ֗ה הֵטִ֤יל רֽוּחַ־גְּדוֹלָה֙ אֶל־הַיָּ֔ם וַיְהִ֥י סַֽעַר־גָּד֖וֹל בַּיָּ֑ם וְהָ֣אֳנִיָּ֔ה חִשְּׁבָ֖ה לְהִשָּׁבֵֽר׃</td><td class="bordered"></td></tr>
<tr><td id="c1v5">ה</td><td>וַיִּֽירְא֣וּ הַמַּלָּחִ֗ים וַֽיִּזְעֲקוּ֮ אִ֣ישׁ אֶל־אֱלֹהָיו֒ וַיָּטִ֨לוּ אֶת־הַכֵּלִ֜ים אֲשֶׁ֤ר בָּֽאֳנִיָּה֙ אֶל־הַיָּ֔ם לְהָקֵ֖ל מֵֽעֲלֵיהֶ֑ם וְיוֹנָ֗ה יָרַד֙ אֶל־יַרְכְּתֵ֣י הַסְּפִינָ֔ה וַיִּשְׁכַּ֖ב וַיֵּרָדַֽם׃</td><td class="bordered"></td></tr>
<tr><td id="c1v6">ו</td><td>וַיִּקְרַ֤ב אֵלָיו֙ רַ֣ב הַחֹבֵ֔ל וַיֹּ֥אמֶר ל֖וֹ מַה־לְּךָ֣ נִרְדָּ֑ם ק֚וּם קְרָ֣א אֶל־אֱלֹהֶ֔יךָ אוּלַ֞י יִתְעַשֵּׁ֧ת הָאֱלֹהִ֛ים לָ֖נוּ וְלֹ֥א נֹאבֵֽד׃</td><td class="bordered"></td></tr>
<tr><td id="c1v7">ז</td><td>וַיֹּאמְר֞וּ אִ֣ישׁ אֶל־רֵעֵ֗הוּ לְכוּ֙ וְנַפִּ֣ילָה גֽוֹרָל֔וֹת וְנֵ֣דְעָ֔ה בְּשֶׁלְּמִ֛י הָרָעָ֥ה הַזֹּ֖את לָ֑נוּ וַיַּפִּ֙לוּ֙ גּֽוֹרָל֔וֹת וַיִּפֹּ֥ל הַגּוֹרָ֖ל עַל־יוֹנָֽה׃</td><td class="bordered"></td></tr>
<tr><td id="c1v8">ח</td><td>וַיֹּאמְר֣וּ אֵלָ֔יו הַגִּידָה־נָּ֣א לָ֔נוּ בַּאֲשֶׁ֛ר לְמִי־הָרָעָ֥ה הַזֹּ֖את לָ֑נוּ מַה־מְּלַאכְתְּךָ֙ וּמֵאַ֣יִן תָּב֔וֹא מָ֣ה אַרְצֶ֔ךָ וְאֵֽי־מִזֶּ֥ה עַ֖ם אָֽתָּה׃</td><td class="bordered"></td></tr>
<tr><td id="c1v9">ט</td><td>וַיֹּ֥אמֶר אֲלֵיהֶ֖ם עִבְרִ֣י אָנֹ֑כִי וְאֶת־יְהֹוָ֞ה אֱלֹהֵ֤י הַשָּׁמַ֙יִם֙ אֲנִ֣י יָרֵ֔א אֲשֶׁר־עָשָׂ֥ה אֶת־הַיָּ֖ם וְאֶת־הַיַּבָּשָֽׁה׃</td><td class="bordered"></td></tr>
<tr><td id="c1v10">י</td><td>וַיִּֽירְא֤וּ הָֽאֲנָשִׁים֙ יִרְאָ֣ה גְדוֹלָ֔ה וַיֹּאמְר֥וּ אֵלָ֖יו מַה־זֹּ֣את עָשִׂ֑יתָ כִּֽי־יָדְע֣וּ הָאֲנָשִׁ֗ים כִּֽי־מִלִּפְנֵ֤י יְהֹוָה֙ ה֣וּא בֹרֵ֔חַ כִּ֥י הִגִּ֖יד לָהֶֽם׃</td><td class="bordered"></td></tr>
<tr><td id="c1v11">יא</td><td>וַיֹּאמְר֤וּ אֵלָיו֙ מַה־נַּ֣עֲשֶׂה לָּ֔ךְ וְיִשְׁתֹּ֥ק הַיָּ֖ם מֵֽעָלֵ֑ינוּ כִּ֥י הַיָּ֖ם הוֹלֵ֥ךְ וְסֹעֵֽר׃</td><td class="bordered"></td></tr>
<tr><td id="c1v12">יב</td><td>וַיֹּ֣אמֶר אֲלֵיהֶ֗ם שָׂא֙וּנִי֙ וַהֲטִילֻ֣נִי אֶל־הַיָּ֔ם וְיִשְׁתֹּ֥ק הַיָּ֖ם מֵֽעֲלֵיכֶ֑ם כִּ֚י יוֹדֵ֣עַ אָ֔נִי כִּ֣י בְשֶׁלִּ֔י הַסַּ֧עַר הַגָּד֛וֹל הַזֶּ֖ה עֲלֵיכֶֽם׃</td><td class="bordered"></td></tr>
<tr><td id="c1v13">יג</td><td>וַיַּחְתְּר֣וּ הָאֲנָשִׁ֗ים לְהָשִׁ֛יב אֶל־הַיַּבָּשָׁ֖ה וְלֹ֣א יָכֹ֑לוּ כִּ֣י הַיָּ֔ם הוֹלֵ֥ךְ וְסֹעֵ֖ר עֲלֵיהֶֽם׃</td><td class="bordered"></td></tr>
<tr><td id="c1v14">יד</td><td>וַיִּקְרְא֨וּ אֶל־יְהֹוָ֜ה וַיֹּאמְר֗וּ אָנָּ֤ה יְהֹוָה֙ אַל־נָ֣א נֹאבְדָ֗ה בְּנֶ֙פֶשׁ֙ הָאִ֣ישׁ הַזֶּ֔ה וְאַל־תִּתֵּ֥ן עָלֵ֖ינוּ דָּ֣ם נָקִ֑יא כִּֽי־אַתָּ֣ה יְהֹוָ֔ה כַּאֲשֶׁ֥ר חָפַ֖צְתָּ עָשִֽׂיתָ׃</td><td class="bordered"></td></tr>
<tr><td id="c1v15">טו</td><td>וַיִּשְׂאוּ֙ אֶת־יוֹנָ֔ה וַיְטִלֻ֖הוּ אֶל־הַיָּ֑ם וַיַּעֲמֹ֥ד הַיָּ֖ם מִזַּעְפּֽוֹ׃</td><td class="bordered"></td></tr>
<tr><td id="c1v16">טז</td><td>וַיִּֽירְא֧וּ הָאֲנָשִׁ֛ים יִרְאָ֥ה גְדוֹלָ֖ה אֶת־יְהֹוָ֑ה וַיִּֽזְבְּחוּ־זֶ֙בַח֙ לַֽיהֹוָ֔ה וַֽיִּדְּר֖וּ נְדָרִֽים׃</td><td class="bordered"></td></tr>
<tr><td id="c2v1">ב:</td><td>וַיְמַ֤ן יְהֹוָה֙ דָּ֣ג גָּד֔וֹל לִבְלֹ֖עַ אֶת־יוֹנָ֑ה וַיְהִ֤י יוֹנָה֙ בִּמְעֵ֣י הַדָּ֔ג שְׁלֹשָׁ֥ה יָמִ֖ים וּשְׁלֹשָׁ֥ה לֵילֽוֹת׃</td><td class="bordered"></td></tr>
<tr><td id="c2v2">ב</td><td>וַיִּתְפַּלֵּ֣ל יוֹנָ֔ה אֶל־יְהֹוָ֖ה אֱלֹהָ֑יו מִמְּעֵ֖י הַדָּגָֽה׃</td><td class="bordered"></td></tr>
<tr><td id="c2v3">ג</td><td>וַיֹּ֗אמֶר קָ֠רָ֠אתִי מִצָּ֥רָה לִ֛י אֶל־יְהֹוָ֖ה וַֽיַּעֲנֵ֑נִי מִבֶּ֧טֶן שְׁא֛וֹל שִׁוַּ֖עְתִּי שָׁמַ֥עְתָּ קוֹלִֽי׃</td><td class="bordered"></td></tr>
<tr><td id="c2v4">ד</td><td>וַתַּשְׁלִיכֵ֤נִי מְצוּלָה֙ בִּלְבַ֣ב יַמִּ֔ים וְנָהָ֖ר יְסֹבְבֵ֑נִי כׇּל־מִשְׁבָּרֶ֥יךָ וְגַלֶּ֖יךָ עָלַ֥י עָבָֽרוּ׃</td><td class="bordered"></td></tr>
<tr><td id="c2v5">ה</td><td>וַאֲנִ֣י אָמַ֔רְתִּי נִגְרַ֖שְׁתִּי מִנֶּ֣גֶד עֵינֶ֑יךָ אַ֚ךְ אוֹסִ֣יף לְהַבִּ֔יט אֶל־הֵיכַ֖ל קׇדְשֶֽׁךָ׃</td><td class="bordered"></td></tr>
<tr><td id="c2v6">ו</td><td>אֲפָפ֤וּנִי מַ֙יִם֙ עַד־נֶ֔פֶשׁ תְּה֖וֹם יְסֹבְבֵ֑נִי ס֖וּף חָב֥וּשׁ לְרֹאשִֽׁי׃</td><td class="bordered"></td></tr>
<tr><td id="c2v7">ז</td><td>לְקִצְבֵ֤י הָרִים֙ יָרַ֔דְתִּי הָאָ֛רֶץ בְּרִחֶ֥יהָ בַעֲדִ֖י לְעוֹלָ֑ם וַתַּ֧עַל מִשַּׁ֛חַת חַיַּ֖י יְהֹוָ֥ה אֱלֹהָֽי׃</td><td class="bordered"></td></tr>
<tr><td id="c2v8">ח</td><td>בְּהִתְעַטֵּ֤ף עָלַי֙ נַפְשִׁ֔י אֶת־יְהֹוָ֖ה זָכָ֑רְתִּי וַתָּב֤וֹא אֵלֶ֙יךָ֙ תְּפִלָּתִ֔י אֶל־הֵיכַ֖ל קׇדְשֶֽׁךָ׃</td><td class="bordered"></td></tr>
<tr><td id="c2v9">ט</td><td>מְשַׁמְּרִ֖ים הַבְלֵי־שָׁ֑וְא חַסְדָּ֖ם יַעֲזֹֽבוּ׃</td><td class="bordered"></td></tr>
<tr><td id="c2v10">י</td><td>וַאֲנִ֗י בְּק֤וֹל תּוֹדָה֙ אֶזְבְּחָה־לָּ֔ךְ אֲשֶׁ֥ר נָדַ֖רְתִּי אֲשַׁלֵּ֑מָה יְשׁוּעָ֖תָה לַיהֹוָֽה׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c2v11">יא</td><td>וַיֹּ֥אמֶר יְהֹוָ֖ה לַדָּ֑ג וַיָּקֵ֥א אֶת־יוֹנָ֖ה אֶל־הַיַּבָּשָֽׁה׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td class="bordered"><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c3v1">ג:</td><td>וַיְהִ֧י דְבַר־יְהֹוָ֛ה אֶל־יוֹנָ֖ה שֵׁנִ֥ית לֵאמֹֽר׃</td><td class="bordered"></td></tr>
<tr><td id="c3v2">ב</td><td>ק֛וּם לֵ֥ךְ אֶל־נִֽינְוֵ֖ה הָעִ֣יר הַגְּדוֹלָ֑ה <span class="mam-doc-target-without-callout">וּקְרָ֤א</span> אֵלֶ֙יהָ֙ אֶת־הַקְּרִיאָ֔ה אֲשֶׁ֥ר אָנֹכִ֖י דֹּבֵ֥ר אֵלֶֽיךָ׃</td><td class="bordered"><span class="mam-doc-lemma">וּקְרָ֤א</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל=וִּקְרָ֤א (דגש בוי״ו עיצורית)</li>
<li>
הערות ברויאר ודותן</li>
</ul>
</td></tr>
<tr><td id="c3v3">ג</td><td>וַיָּ֣קׇם יוֹנָ֗ה וַיֵּ֛לֶךְ <span class="mam-doc-target-without-callout">אֶל־נִֽינְוֵ֖ה</span> כִּדְבַ֣ר יְהֹוָ֑ה וְנִֽינְוֵ֗ה הָיְתָ֤ה עִיר־גְּדוֹלָה֙ לֵֽאלֹהִ֔ים מַהֲלַ֖ךְ שְׁלֹ֥שֶׁת יָמִֽים׃</td><td class="bordered"><span class="mam-doc-lemma">אֶל־נִֽינְוֵ֖ה</span> <span class="mam-doc-part-0">=ק ובדפוסים (צירה בוי״ו)</span><ul class="mam-doc-parts">
<li>
ל!=אֶל־נִֽינְוֶ֖ה (סגול בוי״ו)</li>
<li>
הערות ברויאר והמקליד</li>
</ul>
</td></tr>
<tr><td id="c3v4">ד</td><td>וַיָּ֤חֶל יוֹנָה֙ לָב֣וֹא בָעִ֔יר מַהֲלַ֖ךְ י֣וֹם אֶחָ֑ד וַיִּקְרָא֙ וַיֹּאמַ֔ר ע֚וֹד אַרְבָּעִ֣ים י֔וֹם וְנִֽינְוֵ֖ה נֶהְפָּֽכֶת׃</td><td class="bordered"></td></tr>
<tr><td id="c3v5">ה</td><td>וַֽיַּאֲמִ֛ינוּ אַנְשֵׁ֥י נִֽינְוֵ֖ה בֵּֽאלֹהִ֑ים וַיִּקְרְאוּ־צוֹם֙ וַיִּלְבְּשׁ֣וּ שַׂקִּ֔ים מִגְּדוֹלָ֖ם וְעַד־קְטַנָּֽם׃</td><td class="bordered"></td></tr>
<tr><td id="c3v6">ו</td><td>וַיִּגַּ֤ע הַדָּבָר֙ <span class="mam-doc-target-without-callout">אֶל־מֶ֣לֶךְ</span> נִֽינְוֵ֔ה וַיָּ֙קׇם֙ מִכִּסְא֔וֹ וַיַּעֲבֵ֥ר אַדַּרְתּ֖וֹ מֵֽעָלָ֑יו וַיְכַ֣ס שַׂ֔ק וַיֵּ֖שֶׁב עַל־הָאֵֽפֶר׃</td><td class="bordered"><span class="mam-doc-lemma">אֶל־מֶ֣לֶךְ</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל!=אֶל־מֶ֣לֶך (חסר שווא בכ״ף סופית)</li>
<li>
הערות דותן והמקליד</li>
</ul>
</td></tr>
<tr><td id="c3v7">ז</td><td>וַיַּזְעֵ֗ק וַיֹּ֙אמֶר֙ בְּנִֽינְוֵ֔ה מִטַּ֧עַם הַמֶּ֛לֶךְ וּגְדֹלָ֖יו לֵאמֹ֑ר הָאָדָ֨ם וְהַבְּהֵמָ֜ה הַבָּקָ֣ר וְהַצֹּ֗אן אַֽל־יִטְעֲמוּ֙ מְא֔וּמָה אַ֨ל־יִרְע֔וּ וּמַ֖יִם אַל־יִשְׁתּֽוּ׃</td><td class="bordered"></td></tr>
<tr><td id="c3v8">ח</td><td>וְיִתְכַּסּ֣וּ שַׂקִּ֗ים הָֽאָדָם֙ וְהַבְּהֵמָ֔ה וְיִקְרְא֥וּ אֶל־אֱלֹהִ֖ים בְּחׇזְקָ֑ה וְיָשֻׁ֗בוּ אִ֚ישׁ מִדַּרְכּ֣וֹ הָֽרָעָ֔ה וּמִן־הֶחָמָ֖ס אֲשֶׁ֥ר בְּכַפֵּיהֶֽם׃</td><td class="bordered"></td></tr>
<tr><td id="c3v9">ט</td><td>מִֽי־יוֹדֵ֣עַ יָשׁ֔וּב וְנִחַ֖ם הָאֱלֹהִ֑ים וְשָׁ֛ב מֵחֲר֥וֹן אַפּ֖וֹ וְלֹ֥א נֹאבֵֽד׃</td><td class="bordered"></td></tr>
<tr><td id="c3v10">י</td><td>וַיַּ֤רְא הָֽאֱלֹהִים֙ אֶֽת־מַ֣עֲשֵׂיהֶ֔ם כִּי־שָׁ֖בוּ מִדַּרְכָּ֣ם הָרָעָ֑ה וַיִּנָּ֣חֶם הָאֱלֹהִ֗ים עַל־הָרָעָ֛ה אֲשֶׁר־דִּבֶּ֥ר לַעֲשׂוֹת־לָהֶ֖ם וְלֹ֥א עָשָֽׂה׃</td><td class="bordered"></td></tr>
<tr><td id="c4v1">ד:</td><td>וַיֵּ֥רַע אֶל־יוֹנָ֖ה רָעָ֣ה גְדוֹלָ֑ה וַיִּ֖חַר לֽוֹ׃</td><td class="bordered"></td></tr>
<tr><td id="c4v2">ב</td><td>וַיִּתְפַּלֵּ֨ל אֶל־יְהֹוָ֜ה וַיֹּאמַ֗ר אָנָּ֤ה יְהֹוָה֙ הֲלוֹא־זֶ֣ה דְבָרִ֗י עַד־הֱיוֹתִי֙ עַל־אַדְמָתִ֔י עַל־כֵּ֥ן קִדַּ֖מְתִּי לִבְרֹ֣חַ תַּרְשִׁ֑ישָׁה כִּ֣י יָדַ֗עְתִּי כִּ֤י אַתָּה֙ אֵֽל־חַנּ֣וּן וְרַח֔וּם אֶ֤רֶךְ אַפַּ֙יִם֙ וְרַב־חֶ֔סֶד וְנִחָ֖ם עַל־הָרָעָֽה׃</td><td class="bordered"></td></tr>
<tr><td id="c4v3">ג</td><td>וְעַתָּ֣ה יְהֹוָ֔ה קַח־נָ֥א אֶת־נַפְשִׁ֖י מִמֶּ֑נִּי כִּ֛י ט֥וֹב מוֹתִ֖י מֵחַיָּֽי׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c4v4">ד</td><td>וַיֹּ֣אמֶר יְהֹוָ֔ה הַהֵיטֵ֖ב חָ֥רָה לָֽךְ׃</td><td class="bordered"></td></tr>
<tr><td id="c4v5">ה</td><td>וַיֵּצֵ֤א יוֹנָה֙ מִן־הָעִ֔יר וַיֵּ֖שֶׁב מִקֶּ֣דֶם לָעִ֑יר וַיַּ֩עַשׂ֩ ל֨וֹ שָׁ֜ם סֻכָּ֗ה וַיֵּ֤שֶׁב תַּחְתֶּ֙יהָ֙ בַּצֵּ֔ל עַ֚ד אֲשֶׁ֣ר יִרְאֶ֔ה מַה־יִּהְיֶ֖ה בָּעִֽיר׃</td><td class="bordered"></td></tr>
<tr><td id="c4v6">ו</td><td>וַיְמַ֣ן יְהֹוָֽה־אֱ֠לֹהִ֠ים קִיקָי֞וֹן וַיַּ֣עַל&thinsp;<span class="mam-lp-legarmeih">׀</span> מֵעַ֣ל לְיוֹנָ֗ה לִֽהְי֥וֹת צֵל֙ עַל־רֹאשׁ֔וֹ לְהַצִּ֥יל ל֖וֹ מֵרָֽעָת֑וֹ וַיִּשְׂמַ֥ח יוֹנָ֛ה עַל־הַקִּֽיקָי֖וֹן שִׂמְחָ֥ה גְדוֹלָֽה׃</td><td class="bordered"></td></tr>
<tr><td id="c4v7">ז</td><td>וַיְמַ֤ן הָֽאֱלֹהִים֙ תּוֹלַ֔עַת בַּעֲל֥וֹת הַשַּׁ֖חַר <span class="mam-dqq-unstressed">לַֽמׇּחֳרָ֑ת</span> וַתַּ֥ךְ אֶת־הַקִּֽיקָי֖וֹן וַיִּיבָֽשׁ׃</td><td class="bordered"></td></tr>
<tr><td id="c4v8">ח</td><td>וַיְהִ֣י&thinsp;<span class="mam-lp-legarmeih">׀</span> כִּזְרֹ֣חַ הַשֶּׁ֗מֶשׁ וַיְמַ֨ן אֱלֹהִ֜ים ר֤וּחַ קָדִים֙ חֲרִישִׁ֔ית וַתַּ֥ךְ הַשֶּׁ֛מֶשׁ עַל־רֹ֥אשׁ יוֹנָ֖ה וַיִּתְעַלָּ֑ף וַיִּשְׁאַ֤ל אֶת־נַפְשׁוֹ֙ לָמ֔וּת וַיֹּ֕אמֶר ט֥וֹב מוֹתִ֖י מֵחַיָּֽי׃</td><td class="bordered"></td></tr>
<tr><td id="c4v9">ט</td><td>וַיֹּ֤אמֶר אֱלֹהִים֙ אֶל־יוֹנָ֔ה הַהֵיטֵ֥ב חָרָֽה־לְךָ֖ עַל־הַקִּֽיקָי֑וֹן וַיֹּ֕אמֶר הֵיטֵ֥ב חָֽרָה־לִ֖י עַד־מָֽוֶת׃</td><td class="bordered"></td></tr>
<tr><td id="c4v10">י</td><td>וַיֹּ֣אמֶר יְהֹוָ֔ה אַתָּ֥ה חַ֙סְתָּ֙ עַל־הַקִּ֣יקָי֔וֹן אֲשֶׁ֛ר לֹא־עָמַ֥לְתָּ בּ֖וֹ וְלֹ֣א גִדַּלְתּ֑וֹ שֶׁבִּן־לַ֥יְלָה הָיָ֖ה וּבִן־לַ֥יְלָה אָבָֽד׃</td><td class="bordered"></td></tr>
<tr><td id="c4v11">יא</td><td>וַֽאֲנִי֙ לֹ֣א אָח֔וּס עַל־נִינְוֵ֖ה הָעִ֣יר הַגְּדוֹלָ֑ה אֲשֶׁ֣ר יֶשׁ־בָּ֡הּ הַרְבֵּה֩ מִֽשְׁתֵּים־עֶשְׂרֵ֨ה רִבּ֜וֹ אָדָ֗ם אֲשֶׁ֤ר לֹֽא־יָדַע֙ בֵּין־יְמִינ֣וֹ לִשְׂמֹאל֔וֹ וּבְהֵמָ֖ה רַבָּֽה׃</td><td class="bordered"></td></tr>
</table>
</body>
</html>
