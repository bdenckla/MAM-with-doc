<!doctype html>
<html lang="en">
<head>
<meta charset="utf-8">
<title>
MAM with doc: Malachi</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
*.top-n-bot-bordered { border-top: 1px solid; border-bottom: 1px solid; }
*.small { font-size: 85%; }
*.end-aligned { text-align: end; }
</style>
</head>
<body>
<p><a href="#c1v1">1</a> <a href="#c2v1">2</a> <a href="#c3v1">3</a></p>
<div>
<h2 class="border-collapse" style="position: sticky; top: 0; text-align: left" lang="hbo" dir="rtl">
פרק א</h2>
<table class="border-collapse" style="width: 40em; table-layout: fixed; text-align: justify" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1" title="פרק א פסוק א (1:1)" class="top-n-bot-bordered end-aligned">א:</td><td>מַשָּׂ֥א דְבַר־<wbr>יְהֹוָ֖ה אֶל־<wbr>יִשְׂרָאֵ֑ל בְּיַ֖ד מַלְאָכִֽי׃</td><td></td></tr>
<tr><td id="c1v2" title="פרק א פסוק ב (1:2)" class="top-n-bot-bordered end-aligned">ב</td><td>אָהַ֤בְתִּי אֶתְכֶם֙ אָמַ֣ר יְהֹוָ֔ה וַֽאֲמַרְתֶּ֖ם בַּמָּ֣ה אֲהַבְתָּ֑נוּ הֲלוֹא־<wbr>אָ֨ח עֵשָׂ֤ו לְיַֽעֲקֹב֙ נְאֻם־<wbr>יְהֹוָ֔ה וָאֹהַ֖ב אֶֽת־<wbr>יַעֲקֹֽב׃</td><td></td></tr>
<tr><td id="c1v3" title="פרק א פסוק ג (1:3)" class="top-n-bot-bordered end-aligned">ג</td><td>וְאֶת־<wbr>עֵשָׂ֖ו שָׂנֵ֑אתִי וָאָשִׂ֤ים אֶת־<wbr>הָרָיו֙ שְׁמָמָ֔ה וְאֶת־<wbr>נַחֲלָת֖וֹ לְתַנּ֥וֹת מִדְבָּֽר׃</td><td></td></tr>
<tr><td id="c1v4" title="פרק א פסוק ד (1:4)" class="top-n-bot-bordered end-aligned">ד</td><td>כִּי־<wbr>תֹאמַ֨ר אֱד֜וֹם רֻשַּׁ֗שְׁנוּ וְנָשׁוּב֙ וְנִבְנֶ֣ה חֳרָב֔וֹת כֹּ֤ה אָמַר֙ יְהֹוָ֣ה צְבָא֔וֹת הֵ֥מָּה יִבְנ֖וּ וַאֲנִ֣י אֶהֱר֑וֹס וְקָרְא֤וּ לָהֶם֙ גְּב֣וּל רִשְׁעָ֔ה וְהָעָ֛ם אֲשֶׁר־<wbr>זָעַ֥ם יְהֹוָ֖ה עַד־<wbr>עוֹלָֽם׃</td><td></td></tr>
<tr><td id="c1v5" title="פרק א פסוק ה (1:5)" class="top-n-bot-bordered end-aligned">ה</td><td>וְעֵינֵיכֶ֖ם תִּרְאֶ֑ינָה וְאַתֶּ֤ם תֹּֽאמְרוּ֙ יִגְדַּ֣ל יְהֹוָ֔ה מֵעַ֖ל לִגְב֥וּל יִשְׂרָאֵֽל׃</td><td></td></tr>
<tr><td id="c1v6" title="פרק א פסוק ו (1:6)" class="top-n-bot-bordered end-aligned">ו</td><td>בֵּ֛ן יְכַבֵּ֥ד אָ֖ב וְעֶ֣בֶד אֲדֹנָ֑יו וְאִם־<wbr>אָ֣ב אָ֣נִי אַיֵּ֣ה כְבוֹדִ֡י וְאִם־<wbr>אֲדוֹנִ֣ים אָ֩נִי֩ אַיֵּ֨ה מוֹרָאִ֜י אָמַ֣ר&thinsp;׀ יְהֹוָ֣ה צְבָא֗וֹת לָכֶם֙ הַכֹּֽהֲנִים֙ בּוֹזֵ֣י שְׁמִ֔י וַאֲמַרְתֶּ֕ם בַּמֶּ֥ה בָזִ֖ינוּ אֶת־<wbr>שְׁמֶֽךָ׃</td><td></td></tr>
<tr><td id="c1v7" title="פרק א פסוק ז (1:7)" class="top-n-bot-bordered end-aligned">ז</td><td>מַגִּישִׁ֤ים עַֽל־<wbr>מִזְבְּחִי֙ לֶ֣חֶם מְגֹאָ֔ל וַֽאֲמַרְתֶּ֖ם בַּמֶּ֣ה גֵאַלְנ֑וּךָ בֶּאֱמׇרְכֶ֕ם שֻׁלְחַ֥ן יְהֹוָ֖ה נִבְזֶ֥ה הֽוּא׃</td><td></td></tr>
<tr><td id="c1v8" title="פרק א פסוק ח (1:8)" class="top-n-bot-bordered end-aligned">ח</td><td>וְכִֽי־<wbr>תַגִּישׁ֨וּן עִוֵּ֤ר לִזְבֹּ֙חַ֙ אֵ֣ין רָ֔ע וְכִ֥י תַגִּ֛ישׁוּ פִּסֵּ֥חַ וְחֹלֶ֖ה אֵ֣ין רָ֑ע הַקְרִיבֵ֨הוּ נָ֜א לְפֶחָתֶ֗ךָ הֲיִרְצְךָ֙ א֚וֹ הֲיִשָּׂ֣א פָנֶ֔יךָ אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c1v9" title="פרק א פסוק ט (1:9)" class="top-n-bot-bordered end-aligned">ט</td><td>וְעַתָּ֛ה חַלּוּ־<wbr>נָ֥א פְנֵי־<wbr>אֵ֖ל וִֽיחׇנֵּ֑נוּ מִיֶּדְכֶם֙ הָ֣יְתָה זֹּ֔את הֲיִשָּׂ֤א מִכֶּם֙ פָּנִ֔ים אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c1v10" title="פרק א פסוק י (1:10)" class="top-n-bot-bordered end-aligned">י</td><td>מִ֤י גַם־<wbr>בָּכֶם֙ וְיִסְגֹּ֣ר דְּלָתַ֔יִם וְלֹא־<wbr>תָאִ֥ירוּ מִזְבְּחִ֖י חִנָּ֑ם אֵֽין־<wbr>לִ֨י חֵ֜פֶץ בָּכֶ֗ם אָמַר֙ יְהֹוָ֣ה צְבָא֔וֹת וּמִנְחָ֖ה לֹא־<wbr>אֶרְצֶ֥ה מִיֶּדְכֶֽם׃</td><td></td></tr>
<tr><td id="c1v11" title="פרק א פסוק יא (1:11)" class="top-n-bot-bordered end-aligned">יא</td><td>כִּ֣י מִמִּזְרַח־<wbr>שֶׁ֜מֶשׁ וְעַד־<wbr>מְבוֹא֗וֹ גָּד֤וֹל שְׁמִי֙ בַּגּוֹיִ֔ם וּבְכׇל־<wbr>מָק֗וֹם מֻקְטָ֥ר מֻגָּ֛שׁ לִשְׁמִ֖י וּמִנְחָ֣ה טְהוֹרָ֑ה כִּֽי־<wbr>גָד֤וֹל שְׁמִי֙ בַּגּוֹיִ֔ם אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c1v12" title="פרק א פסוק יב (1:12)" class="top-n-bot-bordered end-aligned">יב</td><td>וְאַתֶּ֖ם מְחַלְּלִ֣ים אוֹת֑וֹ בֶּאֱמׇרְכֶ֗ם שֻׁלְחַ֤ן אֲדֹנָי֙ מְגֹאָ֣ל ה֔וּא וְנִיב֖וֹ נִבְזֶ֥ה אׇכְלֽוֹ׃</td><td></td></tr>
<tr><td id="c1v13" title="פרק א פסוק יג (1:13)" class="top-n-bot-bordered end-aligned">יג</td><td>וַאֲמַרְתֶּם֩ הִנֵּ֨ה מַתְּלָאָ֜ה וְהִפַּחְתֶּ֣ם אוֹת֗וֹ אָמַר֙ יְהֹוָ֣ה צְבָא֔וֹת וַהֲבֵאתֶ֣ם גָּז֗וּל וְאֶת־<wbr>הַפִּסֵּ֙חַ֙ וְאֶת־<wbr>הַ֣חוֹלֶ֔ה וַהֲבֵאתֶ֖ם אֶת־<wbr>הַמִּנְחָ֑ה הַאֶרְצֶ֥ה אוֹתָ֛הּ מִיֶּדְכֶ֖ם אָמַ֥ר יְהֹוָֽה׃</td><td></td></tr>
<tr><td class="top-n-bot-bordered small"><span class="mam-spi-samekh">{ס}</span></td><td></td><td></td></tr>
<tr><td id="c1v14" title="פרק א פסוק יד (1:14)" class="top-n-bot-bordered end-aligned">יד</td><td>וְאָר֣וּר נוֹכֵ֗ל וְיֵ֤שׁ בְּעֶדְרוֹ֙ זָכָ֔ר וְנֹדֵ֛ר וְזֹבֵ֥חַ מׇשְׁחָ֖ת לַאדֹנָ֑י כִּי֩ מֶ֨לֶךְ גָּד֜וֹל אָ֗נִי אָמַר֙ יְהֹוָ֣ה צְבָא֔וֹת וּשְׁמִ֖י נוֹרָ֥א בַגּוֹיִֽם׃</td><td></td></tr>
</table>
</div>
<div>
<h2 class="border-collapse" style="position: sticky; top: 0; text-align: left" lang="hbo" dir="rtl">
פרק ב</h2>
<table class="border-collapse" style="width: 40em; table-layout: fixed; text-align: justify" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c2v1" title="פרק ב פסוק א (2:1)" class="top-n-bot-bordered end-aligned">ב:</td><td>וְעַתָּ֗ה אֲלֵיכֶ֛ם הַמִּצְוָ֥ה הַזֹּ֖את הַכֹּהֲנִֽים׃</td><td></td></tr>
<tr><td id="c2v2" title="פרק ב פסוק ב (2:2)" class="top-n-bot-bordered end-aligned">ב</td><td>אִם־<wbr>לֹ֣א תִשְׁמְע֡וּ וְאִם־<wbr>לֹא֩ תָשִׂ֨ימוּ עַל־<wbr>לֵ֜ב לָתֵ֧ת כָּב֣וֹד לִשְׁמִ֗י אָמַר֙ יְהֹוָ֣ה צְבָא֔וֹת וְשִׁלַּחְתִּ֤י בָכֶם֙ אֶת־<wbr>הַמְּאֵרָ֔ה וְאָרוֹתִ֖י אֶת־<wbr>בִּרְכוֹתֵיכֶ֑ם וְגַם֙ אָרוֹתִ֔יהָ כִּ֥י אֵינְכֶ֖ם שָׂמִ֥ים עַל־<wbr>לֵֽב׃</td><td></td></tr>
<tr><td id="c2v3" title="פרק ב פסוק ג (2:3)" class="top-n-bot-bordered end-aligned">ג</td><td>הִנְנִ֨י גֹעֵ֤ר לָכֶם֙ אֶת־<wbr>הַזֶּ֔רַע וְזֵרִ֤יתִי פֶ֙רֶשׁ֙ עַל־<wbr>פְּנֵיכֶ֔ם פֶּ֖רֶשׁ חַגֵּיכֶ֑ם וְנָשָׂ֥א אֶתְכֶ֖ם אֵלָֽיו׃</td><td></td></tr>
<tr><td id="c2v4" title="פרק ב פסוק ד (2:4)" class="top-n-bot-bordered end-aligned">ד</td><td>וִידַעְתֶּ֕ם כִּ֚י שִׁלַּ֣חְתִּי אֲלֵיכֶ֔ם אֵ֖ת הַמִּצְוָ֣ה הַזֹּ֑את לִהְי֤וֹת בְּרִיתִי֙ אֶת־<wbr>לֵוִ֔י אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c2v5" title="פרק ב פסוק ה (2:5)" class="top-n-bot-bordered end-aligned">ה</td><td>בְּרִיתִ֣י&thinsp;׀ הָיְתָ֣ה אִתּ֗וֹ הַֽחַיִּים֙ וְהַשָּׁל֔וֹם וָאֶתְּנֵֽם־<wbr>ל֥וֹ מוֹרָ֖א וַיִּֽירָאֵ֑נִי וּמִפְּנֵ֥י שְׁמִ֖י נִחַ֥ת הֽוּא׃</td><td></td></tr>
<tr><td id="c2v6" title="פרק ב פסוק ו (2:6)" class="top-n-bot-bordered end-aligned">ו</td><td>תּוֹרַ֤ת אֱמֶת֙ הָיְתָ֣ה בְּפִ֔יהוּ וְעַוְלָ֖ה לֹֽא־<wbr>נִמְצָ֣א בִשְׂפָתָ֑יו בְּשָׁל֤וֹם וּבְמִישׁוֹר֙ הָלַ֣ךְ אִתִּ֔י וְרַבִּ֖ים הֵשִׁ֥יב מֵעָוֺֽן׃</td><td></td></tr>
<tr><td id="c2v7" title="פרק ב פסוק ז (2:7)" class="top-n-bot-bordered end-aligned">ז</td><td>כִּֽי־<wbr>שִׂפְתֵ֤י כֹהֵן֙ יִשְׁמְרוּ־<wbr>דַ֔עַת וְתוֹרָ֖ה יְבַקְשׁ֣וּ מִפִּ֑יהוּ כִּ֛י מַלְאַ֥ךְ <span class="mam-doc-target-without-callout">יְהֹֽוָה־<wbr>צְבָא֖וֹת</span> הֽוּא׃</td><td class="top-n-bot-bordered"><span class="mam-doc-lemma">יְהֹֽוָה־<wbr>צְבָא֖וֹת</span> <span class="mam-doc-part-0">=א! (געיה בה״א ראשונה של שם הוי"ה)</span><ul class="mam-doc-parts">
<li>
ל=יְהֹוָֽה־<wbr>צְבָא֖וֹת</li>
</ul>
</td></tr>
<tr><td id="c2v8" title="פרק ב פסוק ח (2:8)" class="top-n-bot-bordered end-aligned">ח</td><td>וְאַתֶּם֙ סַרְתֶּ֣ם מִן־<wbr>הַדֶּ֔רֶךְ הִכְשַׁלְתֶּ֥ם רַבִּ֖ים בַּתּוֹרָ֑ה שִֽׁחַתֶּם֙ בְּרִ֣ית הַלֵּוִ֔י אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c2v9" title="פרק ב פסוק ט (2:9)" class="top-n-bot-bordered end-aligned">ט</td><td>וְגַם־<wbr>אֲנִ֞י נָתַ֧תִּי אֶתְכֶ֛ם נִבְזִ֥ים וּשְׁפָלִ֖ים לְכׇל־<wbr>הָעָ֑ם כְּפִ֗י אֲשֶׁ֤ר אֵֽינְכֶם֙ שֹׁמְרִ֣ים אֶת־<wbr>דְּרָכַ֔י וְנֹשְׂאִ֥ים פָּנִ֖ים בַּתּוֹרָֽה׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c2v10" title="פרק ב פסוק י (2:10)" class="top-n-bot-bordered end-aligned">י</td><td>הֲל֨וֹא אָ֤ב אֶחָד֙ לְכֻלָּ֔נוּ הֲל֛וֹא אֵ֥ל אֶחָ֖ד בְּרָאָ֑נוּ מַדּ֗וּעַ נִבְגַּד֙ אִ֣ישׁ בְּאָחִ֔יו לְחַלֵּ֖ל בְּרִ֥ית אֲבֹתֵֽינוּ׃</td><td></td></tr>
<tr><td id="c2v11" title="פרק ב פסוק יא (2:11)" class="top-n-bot-bordered end-aligned">יא</td><td>בָּֽגְדָ֣ה יְהוּדָ֔ה וְתוֹעֵבָ֛ה נֶעֶשְׂתָ֥ה בְיִשְׂרָאֵ֖ל וּבִירוּשָׁלָ֑͏ִם כִּ֣י&thinsp;׀ חִלֵּ֣ל יְהוּדָ֗ה קֹ֤דֶשׁ יְהֹוָה֙ אֲשֶׁ֣ר אָהֵ֔ב וּבָעַ֖ל בַּת־<wbr>אֵ֥ל נֵכָֽר׃</td><td></td></tr>
<tr><td id="c2v12" title="פרק ב פסוק יב (2:12)" class="top-n-bot-bordered end-aligned">יב</td><td>יַכְרֵ֨ת יְהֹוָ֜ה לָאִ֨ישׁ אֲשֶׁ֤ר יַעֲשֶׂ֙נָּה֙ עֵ֣ר וְעֹנֶ֔ה <span class="mam-dqq-unstressed">מֵאׇהֳלֵ֖י</span> יַעֲקֹ֑ב וּמַגִּ֣ישׁ מִנְחָ֔ה לַיהֹוָ֖ה צְבָאֽוֹת׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c2v13" title="פרק ב פסוק יג (2:13)" class="top-n-bot-bordered end-aligned">יג</td><td>וְזֹאת֙ שֵׁנִ֣ית תַּעֲשׂ֔וּ כַּסּ֤וֹת דִּמְעָה֙ אֶת־<wbr>מִזְבַּ֣ח יְהֹוָ֔ה בְּכִ֖י וַאֲנָקָ֑ה מֵאֵ֣ין ע֗וֹד פְּנוֹת֙ אֶל־<wbr>הַמִּנְחָ֔ה וְלָקַ֥חַת רָצ֖וֹן מִיֶּדְכֶֽם׃</td><td></td></tr>
<tr><td id="c2v14" title="פרק ב פסוק יד (2:14)" class="top-n-bot-bordered end-aligned">יד</td><td>וַאֲמַרְתֶּ֖ם עַל־<wbr>מָ֑ה עַ֡ל כִּֽי־<wbr>יְהֹוָה֩ הֵעִ֨יד בֵּינְךָ֜ וּבֵ֣ין&thinsp;׀ אֵ֣שֶׁת נְעוּרֶ֗יךָ אֲשֶׁ֤ר אַתָּה֙ בָּגַ֣דְתָּה בָּ֔הּ וְהִ֥יא חֲבֶרְתְּךָ֖ וְאֵ֥שֶׁת בְּרִיתֶֽךָ׃</td><td></td></tr>
<tr><td id="c2v15" title="פרק ב פסוק טו (2:15)" class="top-n-bot-bordered end-aligned">טו</td><td>וְלֹא־<wbr>אֶחָ֣ד עָשָׂ֗ה וּשְׁאָ֥ר ר֙וּחַ֙ ל֔וֹ וּמָה֙ הָאֶחָ֔ד מְבַקֵּ֖שׁ זֶ֣רַע אֱלֹהִ֑ים וְנִשְׁמַרְתֶּם֙ בְּר֣וּחֲכֶ֔ם וּבְאֵ֥שֶׁת נְעוּרֶ֖יךָ אַל־<wbr>יִבְגֹּֽד׃</td><td></td></tr>
<tr><td id="c2v16" title="פרק ב פסוק טז (2:16)" class="top-n-bot-bordered end-aligned">טז</td><td>כִּֽי־<wbr>שָׂנֵ֣א שַׁלַּ֗ח אָמַ֤ר יְהֹוָה֙ אֱלֹהֵ֣י יִשְׂרָאֵ֔ל וְכִסָּ֤ה חָמָס֙ עַל־<wbr>לְבוּשׁ֔וֹ אָמַ֖ר יְהֹוָ֣ה צְבָא֑וֹת וְנִשְׁמַרְתֶּ֥ם בְּרוּחֲכֶ֖ם וְלֹ֥א תִבְגֹּֽדוּ׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c2v17" title="פרק ב פסוק יז (2:17)" class="top-n-bot-bordered end-aligned">יז</td><td>הוֹגַעְתֶּ֤ם יְהֹוָה֙ בְּדִבְרֵיכֶ֔ם וַאֲמַרְתֶּ֖ם בַּמָּ֣ה הוֹגָ֑עְנוּ בֶּאֱמׇרְכֶ֗ם כׇּל־<wbr>עֹ֨שֵׂה רָ֜ע ט֣וֹב&thinsp;׀ בְּעֵינֵ֣י יְהֹוָ֗ה וּבָהֶם֙ ה֣וּא חָפֵ֔ץ א֥וֹ אַיֵּ֖ה אֱלֹהֵ֥י הַמִּשְׁפָּֽט׃</td><td></td></tr>
</table>
</div>
<div>
<h2 class="border-collapse" style="position: sticky; top: 0; text-align: left" lang="hbo" dir="rtl">
פרק ג</h2>
<table class="border-collapse" style="width: 40em; table-layout: fixed; text-align: justify" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c3v1" title="פרק ג פסוק א (3:1)" class="top-n-bot-bordered end-aligned">ג:</td><td>הִנְנִ֤י שֹׁלֵ֙חַ֙ מַלְאָכִ֔י וּפִנָּה־<wbr>דֶ֖רֶךְ לְפָנָ֑י וּפִתְאֹם֩ יָב֨וֹא אֶל־<wbr>הֵיכָל֜וֹ הָאָד֣וֹן&thinsp;׀ אֲשֶׁר־<wbr>אַתֶּ֣ם מְבַקְשִׁ֗ים וּמַלְאַ֨ךְ הַבְּרִ֜ית אֲשֶׁר־<wbr>אַתֶּ֤ם חֲפֵצִים֙ הִנֵּה־<wbr>בָ֔א אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c3v2" title="פרק ג פסוק ב (3:2)" class="top-n-bot-bordered end-aligned">ב</td><td>וּמִ֤י מְכַלְכֵּל֙ אֶת־<wbr>י֣וֹם בּוֹא֔וֹ וּמִ֥י הָעֹמֵ֖ד בְּהֵרָאוֹת֑וֹ כִּי־<wbr>הוּא֙ כְּאֵ֣שׁ מְצָרֵ֔ף וּכְבֹרִ֖ית מְכַבְּסִֽים׃</td><td></td></tr>
<tr><td id="c3v3" title="פרק ג פסוק ג (3:3)" class="top-n-bot-bordered end-aligned">ג</td><td>וְיָשַׁ֨ב מְצָרֵ֤ף וּמְטַהֵר֙ כֶּ֔סֶף וְטִהַ֤ר אֶת־<wbr>בְּנֵֽי־<wbr>לֵוִי֙ וְזִקַּ֣ק אֹתָ֔ם כַּזָּהָ֖ב וְכַכָּ֑סֶף וְהָיוּ֙ לַֽיהֹוָ֔ה מַגִּישֵׁ֥י מִנְחָ֖ה בִּצְדָקָֽה׃</td><td></td></tr>
<tr><td id="c3v4" title="פרק ג פסוק ד (3:4)" class="top-n-bot-bordered end-aligned">ד</td><td>וְעָֽרְבָה֙ לַֽיהֹוָ֔ה מִנְחַ֥ת יְהוּדָ֖ה וִירֽוּשָׁלָ֑͏ִם כִּימֵ֣י עוֹלָ֔ם וּכְשָׁנִ֖ים קַדְמֹנִיֹּֽת׃</td><td></td></tr>
<tr><td id="c3v5" title="פרק ג פסוק ה (3:5)" class="top-n-bot-bordered end-aligned">ה</td><td>וְקָרַבְתִּ֣י אֲלֵיכֶם֮ לַמִּשְׁפָּט֒ וְהָיִ֣יתִי&thinsp;׀ עֵ֣ד מְמַהֵ֗ר בַּֽמְכַשְּׁפִים֙ וּבַמְנָ֣אֲפִ֔ים וּבַנִּשְׁבָּעִ֖ים לַשָּׁ֑קֶר וּבְעֹשְׁקֵ֣י שְׂכַר־<wbr>שָׂ֠כִ֠יר אַלְמָנָ֨ה וְיָת֤וֹם וּמַטֵּי־<wbr>גֵר֙ וְלֹ֣א יְרֵא֔וּנִי אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c3v6" title="פרק ג פסוק ו (3:6)" class="top-n-bot-bordered end-aligned">ו</td><td>כִּ֛י אֲנִ֥י יְהֹוָ֖ה לֹ֣א שָׁנִ֑יתִי וְאַתֶּ֥ם בְּנֵֽי־<wbr>יַעֲקֹ֖ב לֹ֥א כְלִיתֶֽם׃</td><td></td></tr>
<tr><td id="c3v7" title="פרק ג פסוק ז (3:7)" class="top-n-bot-bordered end-aligned">ז</td><td>לְמִימֵ֨י אֲבֹֽתֵיכֶ֜ם סַרְתֶּ֤ם מֵֽחֻקַּי֙ וְלֹ֣א שְׁמַרְתֶּ֔ם שׁ֤וּבוּ אֵלַי֙ וְאָשׁ֣וּבָה אֲלֵיכֶ֔ם אָמַ֖ר יְהֹוָ֣ה צְבָא֑וֹת וַאֲמַרְתֶּ֖ם בַּמֶּ֥ה נָשֽׁוּב׃</td><td></td></tr>
<tr><td id="c3v8" title="פרק ג פסוק ח (3:8)" class="top-n-bot-bordered end-aligned">ח</td><td>הֲיִקְבַּ֨ע אָדָ֜ם אֱלֹהִ֗ים כִּ֤י אַתֶּם֙ קֹֽבְעִ֣ים אֹתִ֔י וַאֲמַרְתֶּ֖ם בַּמֶּ֣ה קְבַֽעֲנ֑וּךָ הַֽמַּעֲשֵׂ֖ר וְהַתְּרוּמָֽה׃</td><td></td></tr>
<tr><td id="c3v9" title="פרק ג פסוק ט (3:9)" class="top-n-bot-bordered end-aligned">ט</td><td>בַּמְּאֵרָה֙ אַתֶּ֣ם נֵֽאָרִ֔ים וְאֹתִ֖י אַתֶּ֣ם קֹבְעִ֑ים הַגּ֖וֹי כֻּלּֽוֹ׃</td><td></td></tr>
<tr><td id="c3v10" title="פרק ג פסוק י (3:10)" class="top-n-bot-bordered end-aligned">י</td><td>הָבִ֨יאוּ אֶת־<wbr>כׇּל־<wbr>הַֽמַּעֲשֵׂ֜ר אֶל־<wbr>בֵּ֣ית הָאוֹצָ֗ר וִיהִ֥י טֶ֙רֶף֙ בְּבֵיתִ֔י וּבְחָנ֤וּנִי נָא֙ בָּזֹ֔את אָמַ֖ר יְהֹוָ֣ה צְבָא֑וֹת אִם־<wbr>לֹ֧א אֶפְתַּ֣ח לָכֶ֗ם אֵ֚ת אֲרֻבּ֣וֹת הַשָּׁמַ֔יִם וַהֲרִיקֹתִ֥י לָכֶ֛ם בְּרָכָ֖ה עַד־<wbr>בְּלִי־<wbr>דָֽי׃</td><td></td></tr>
<tr><td id="c3v11" title="פרק ג פסוק יא (3:11)" class="top-n-bot-bordered end-aligned">יא</td><td>וְגָעַרְתִּ֤י לָכֶם֙ בָּֽאֹכֵ֔ל וְלֹא־<wbr>יַשְׁחִ֥ת לָכֶ֖ם אֶת־<wbr>פְּרִ֣י הָאֲדָמָ֑ה וְלֹא־<wbr>תְשַׁכֵּ֨ל לָכֶ֤ם הַגֶּ֙פֶן֙ בַּשָּׂדֶ֔ה אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td id="c3v12" title="פרק ג פסוק יב (3:12)" class="top-n-bot-bordered end-aligned">יב</td><td>וְאִשְּׁר֥וּ אֶתְכֶ֖ם כׇּל־<wbr>הַגּוֹיִ֑ם כִּֽי־<wbr>תִהְי֤וּ אַתֶּם֙ אֶ֣רֶץ חֵ֔פֶץ אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c3v13" title="פרק ג פסוק יג (3:13)" class="top-n-bot-bordered end-aligned">יג</td><td>חָזְק֥וּ עָלַ֛י דִּבְרֵיכֶ֖ם אָמַ֣ר יְהֹוָ֑ה וַאֲמַרְתֶּ֕ם מַה־<wbr>נִּדְבַּ֖רְנוּ עָלֶֽיךָ׃</td><td></td></tr>
<tr><td id="c3v14" title="פרק ג פסוק יד (3:14)" class="top-n-bot-bordered end-aligned">יד</td><td>אֲמַרְתֶּ֕ם שָׁ֖וְא עֲבֹ֣ד אֱלֹהִ֑ים וּמַה־<wbr>בֶּ֗צַע כִּ֤י שָׁמַ֙רְנוּ֙ מִשְׁמַרְתּ֔וֹ וְכִ֤י הָלַ֙כְנוּ֙ קְדֹ֣רַנִּ֔ית מִפְּנֵ֖י יְהֹוָ֥ה צְבָאֽוֹת׃</td><td></td></tr>
<tr><td id="c3v15" title="פרק ג פסוק טו (3:15)" class="top-n-bot-bordered end-aligned">טו</td><td>וְעַתָּ֕ה אֲנַ֖חְנוּ מְאַשְּׁרִ֣ים זֵדִ֑ים גַּם־<wbr>נִבְנוּ֙ עֹשֵׂ֣י רִשְׁעָ֔ה גַּ֧ם בָּחֲנ֛וּ אֱלֹהִ֖ים וַיִּמָּלֵֽטוּ׃</td><td></td></tr>
<tr><td id="c3v16" title="פרק ג פסוק טז (3:16)" class="top-n-bot-bordered end-aligned">טז</td><td>אָ֧ז נִדְבְּר֛וּ יִרְאֵ֥י יְהֹוָ֖ה אִ֣ישׁ אֶל־<wbr>רֵעֵ֑הוּ וַיַּקְשֵׁ֤ב יְהֹוָה֙ וַיִּשְׁמָ֔ע וַ֠יִּכָּתֵ֠ב סֵ֣פֶר זִכָּר֤וֹן לְפָנָיו֙ לְיִרְאֵ֣י יְהֹוָ֔ה וּלְחֹשְׁבֵ֖י שְׁמֽוֹ׃</td><td></td></tr>
<tr><td id="c3v17" title="פרק ג פסוק יז (3:17)" class="top-n-bot-bordered end-aligned">יז</td><td>וְהָ֣יוּ לִ֗י אָמַר֙ יְהֹוָ֣ה צְבָא֔וֹת לַיּ֕וֹם אֲשֶׁ֥ר אֲנִ֖י עֹשֶׂ֣ה סְגֻלָּ֑ה וְחָמַלְתִּ֣י עֲלֵיהֶ֔ם כַּֽאֲשֶׁר֙ יַחְמֹ֣ל אִ֔ישׁ עַל־<wbr>בְּנ֖וֹ הָעֹבֵ֥ד אֹתֽוֹ׃</td><td></td></tr>
<tr><td id="c3v18" title="פרק ג פסוק יח (3:18)" class="top-n-bot-bordered end-aligned">יח</td><td>וְשַׁבְתֶּם֙ וּרְאִיתֶ֔ם בֵּ֥ין צַדִּ֖יק לְרָשָׁ֑ע בֵּ֚ין עֹבֵ֣ד אֱלֹהִ֔ים לַאֲשֶׁ֖ר לֹ֥א עֲבָדֽוֹ׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c3v19" title="פרק ג פסוק יט (3:19)" class="top-n-bot-bordered end-aligned">יט</td><td>כִּֽי־<wbr>הִנֵּ֤ה הַיּוֹם֙ בָּ֔א בֹּעֵ֖ר כַּתַּנּ֑וּר וְהָי֨וּ כׇל־<wbr>זֵדִ֜ים וְכׇל־<wbr>עֹשֵׂ֤ה רִשְׁעָה֙ קַ֔שׁ וְלִהַ֨ט אֹתָ֜ם הַיּ֣וֹם הַבָּ֗א אָמַר֙ יְהֹוָ֣ה צְבָא֔וֹת אֲשֶׁ֛ר לֹא־<wbr>יַעֲזֹ֥ב לָהֶ֖ם שֹׁ֥רֶשׁ וְעָנָֽף׃</td><td></td></tr>
<tr><td id="c3v20" title="פרק ג פסוק כ (3:20)" class="top-n-bot-bordered end-aligned">כ</td><td>וְזָרְחָ֨ה לָכֶ֜ם יִרְאֵ֤י שְׁמִי֙ שֶׁ֣מֶשׁ צְדָקָ֔ה וּמַרְפֵּ֖א בִּכְנָפֶ֑יהָ וִיצָאתֶ֥ם וּפִשְׁתֶּ֖ם כְּעֶגְלֵ֥י מַרְבֵּֽק׃</td><td></td></tr>
<tr><td id="c3v21" title="פרק ג פסוק כא (3:21)" class="top-n-bot-bordered end-aligned">כא</td><td>וְעַסּוֹתֶ֣ם רְשָׁעִ֔ים כִּֽי־<wbr>יִהְי֣וּ אֵ֔פֶר תַּ֖חַת כַּפּ֣וֹת רַגְלֵיכֶ֑ם בַּיּוֹם֙ אֲשֶׁ֣ר אֲנִ֣י עֹשֶׂ֔ה אָמַ֖ר יְהֹוָ֥ה צְבָאֽוֹת׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c3v22" title="פרק ג פסוק כב (3:22)" class="top-n-bot-bordered end-aligned">כב</td><td><span class="mam-doc-target-without-callout"><span class="mam-letter-large">זִ</span>כְר֕וּ</span> תּוֹרַ֖ת מֹשֶׁ֣ה עַבְדִּ֑י אֲשֶׁר֩ צִוִּ֨יתִי אוֹת֤וֹ בְחֹרֵב֙ עַל־<wbr>כׇּל־<wbr>יִשְׂרָאֵ֔ל חֻקִּ֖ים וּמִשְׁפָּטִֽים׃</td><td class="top-n-bot-bordered"><span class="mam-doc-lemma"><span class="mam-letter-large">זִ</span>כְר֕וּ</span> <span class="mam-doc-part-0">=מ״ס-ל ומ״ש ובדפוסים וקורן (וכן הכריע ברויאר)</span><ul class="mam-doc-parts">
<li>
א,ל,ק,ש1=זִכְר֕וּ באות רגילה</li>
</ul>
</td></tr>
<tr><td id="c3v23" title="פרק ג פסוק כג (3:23)" class="top-n-bot-bordered end-aligned">כג</td><td>הִנֵּ֤ה אָנֹכִי֙ שֹׁלֵ֣חַ לָכֶ֔ם אֵ֖ת אֵלִיָּ֣ה הַנָּבִ֑יא לִפְנֵ֗י בּ֚וֹא י֣וֹם יְהֹוָ֔ה הַגָּד֖וֹל וְהַנּוֹרָֽא׃</td><td></td></tr>
<tr><td id="c3v24" title="פרק ג פסוק כד (3:24)" class="top-n-bot-bordered end-aligned">כד</td><td>וְהֵשִׁ֤יב לֵב־<wbr>אָבוֹת֙ עַל־<wbr>בָּנִ֔ים וְלֵ֥ב בָּנִ֖ים עַל־<wbr>אֲבוֹתָ֑ם פֶּן־<wbr>אָב֕וֹא וְהִכֵּיתִ֥י אֶת־<wbr>הָאָ֖רֶץ חֵֽרֶם׃</td><td></td></tr>
<tr><td class="top-n-bot-bordered small">סיום בטוב</td><td><span class="mam-doc-target-without-callout"><br class="mam-br-before-good-ending"><span class="mam-good-ending">הנה אנכי שולח לכם את אליה הנביא לפני בוא יום יהוה הגדול והנורא</span></span></td><td class="top-n-bot-bordered"><span class="mam-doc-lemma">הנה ... והנורא</span> <span class="mam-doc-part-0">=ראו בהערת הנוסח בסוף ישעיהו ס"ו.</span></td></tr>
</table>
</div>
</body>
</html>
