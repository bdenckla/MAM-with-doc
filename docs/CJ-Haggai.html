<!doctype html>
<html lang="en">
<head>
<meta charset="utf-8">
<title>
MAM with doc: Haggai</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
</style>
</head>
<body>
<a href="#c1v1">
1</a>
<a href="#c2v1">
2</a>
<table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1">א:</td><td>בִּשְׁנַ֤ת שְׁתַּ֙יִם֙ <span class="mam-doc-target-without-callout">לְדָרְיָ֣וֶשׁ</span> הַמֶּ֔לֶךְ בַּחֹ֙דֶשׁ֙ הַשִּׁשִּׁ֔י בְּי֥וֹם אֶחָ֖ד לַחֹ֑דֶשׁ הָיָ֨ה דְבַר־יְהֹוָ֜ה בְּיַד־חַגַּ֣י הַנָּבִ֗יא אֶל־זְרֻבָּבֶ֤ל בֶּן־שְׁאַלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֧עַ בֶּן־יְהוֹצָדָ֛ק הַכֹּהֵ֥ן הַגָּד֖וֹל לֵאמֹֽר׃</td><td class="bordered"><span class="mam-doc-lemma">לְדָרְיָ֣וֶשׁ</span> <span class="mam-doc-part-0">=ל</span><ul class="mam-doc-parts">
<li>
ברויאר תיקן ל-לְדָֽרְיָ֣וֶשׁ (בגעיה קלה להאריך את הקמץ) כאן ובמקומות אחרים בחגי וזכריה, דניאל ועזרא (בַּשֵּׁם "דריוש"), לפי אחת האפשרויות במ״ש. &lt;כל "דריוש" דחגי זכריה ודניאל ועזרא, הדל״ת בקמץ ובמאריך במקצת ספרים, ובמקצתם בקמץ ובלא מאריך. ויש ספרים בפתח, ועיין מה שכתבתי בדניאל ריש סימן ו'.&gt; ואילו במג״ה לא סימנו געיה בתיבות הללו. במהדרותנו אי-הסימון בעקבות כתי״ל.</li>
</ul>
</td></tr>
<tr><td id="c1v2">ב</td><td>כֹּ֥ה אָמַ֛ר יְהֹוָ֥ה צְבָא֖וֹת לֵאמֹ֑ר הָעָ֤ם הַזֶּה֙ אָֽמְר֔וּ לֹ֥א עֶת־בֹּ֛א עֶת־בֵּ֥ית יְהֹוָ֖ה לְהִבָּנֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v3">ג</td><td>וַֽיְהִי֙ דְּבַר־יְהֹוָ֔ה בְּיַד־חַגַּ֥י הַנָּבִ֖יא לֵאמֹֽר׃</td><td class="bordered"></td></tr>
<tr><td id="c1v4">ד</td><td>הַעֵ֤ת לָכֶם֙ אַתֶּ֔ם לָשֶׁ֖בֶת בְּבָתֵּיכֶ֣ם סְפוּנִ֑ים וְהַבַּ֥יִת הַזֶּ֖ה חָרֵֽב׃</td><td class="bordered"></td></tr>
<tr><td id="c1v5">ה</td><td>וְעַתָּ֕ה כֹּ֥ה אָמַ֖ר יְהֹוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃</td><td class="bordered"></td></tr>
<tr><td id="c1v6">ו</td><td>זְרַעְתֶּ֨ם הַרְבֵּ֜ה וְהָבֵ֣א מְעָ֗ט אָכ֤וֹל וְאֵין־לְשׇׂבְעָה֙ שָׁת֣וֹ וְאֵין־לְשׇׁכְרָ֔ה לָב֖וֹשׁ וְאֵין־לְחֹ֣ם ל֑וֹ וְהַ֨מִּשְׂתַּכֵּ֔ר מִשְׂתַּכֵּ֖ר אֶל־צְר֥וֹר נָקֽוּב׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v7">ז</td><td>כֹּ֥ה אָמַ֖ר יְהֹוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃</td><td class="bordered"></td></tr>
<tr><td id="c1v8">ח</td><td>עֲל֥וּ הָהָ֛ר וַהֲבֵאתֶ֥ם עֵ֖ץ וּבְנ֣וּ הַבָּ֑יִת וְאֶרְצֶה־בּ֥וֹ <span class="mam-kq"><span class="mam-kq-k">(ואכבד)</span> <span class="mam-kq-q">[וְאֶכָּבְדָ֖ה]</span></span> אָמַ֥ר יְהֹוָֽה׃</td><td class="bordered"></td></tr>
<tr><td id="c1v9">ט</td><td>פָּנֹ֤ה אֶל־הַרְבֵּה֙ וְהִנֵּ֣ה לִמְעָ֔ט וַהֲבֵאתֶ֥ם הַבַּ֖יִת וְנָפַ֣חְתִּי ב֑וֹ יַ֣עַן מֶ֗ה נְאֻם֙ יְהֹוָ֣ה צְבָא֔וֹת יַ֗עַן בֵּיתִי֙ אֲשֶׁר־ה֣וּא חָרֵ֔ב וְאַתֶּ֥ם רָצִ֖ים אִ֥ישׁ לְבֵיתֽוֹ׃</td><td class="bordered"></td></tr>
<tr><td id="c1v10">י</td><td>עַל־כֵּ֣ן עֲלֵיכֶ֔ם כָּלְא֥וּ <span class="mam-doc-target-without-callout">שָׁמַ֖יִם</span> מִטָּ֑ל וְהָאָ֖רֶץ כָּלְאָ֥ה יְבוּלָֽהּ׃</td><td class="bordered"><span class="mam-doc-lemma">שָׁמַ֖יִם</span> <span class="mam-doc-part-0">=ל</span><ul class="mam-doc-parts">
<li>
אמנם לפי המקליד בגירסה 4.16, ל=שָמַ֖יִם (חסרה נקודת השי״ן הימנית); אבל מעיון בכתי״ל בהגדלה נראה שנקודה צמודה לרגל האמצעית למעלה ממנה.</li>
</ul>
</td></tr>
<tr><td id="c1v11">יא</td><td>וָאֶקְרָ֨א חֹ֜רֶב עַל־הָאָ֣רֶץ וְעַל־הֶהָרִ֗ים וְעַל־הַדָּגָן֙ וְעַל־הַתִּיר֣וֹשׁ וְעַל־הַיִּצְהָ֔ר וְעַ֛ל אֲשֶׁ֥ר תּוֹצִ֖יא הָאֲדָמָ֑ה וְעַל־הָֽאָדָם֙ וְעַל־הַבְּהֵמָ֔ה וְעַ֖ל כׇּל־יְגִ֥יעַ כַּפָּֽיִם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v12">יב</td><td>וַיִּשְׁמַ֣ע זְרֻבָּבֶ֣ל&thinsp;<span class="mam-lp-paseq">׀</span>&thinsp;בֶּֽן־שַׁלְתִּיאֵ֡ל וִיהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וְכֹ֣ל&thinsp;<span class="mam-lp-legarmeih">׀</span> שְׁאֵרִ֣ית הָעָ֗ם בְּקוֹל֙ יְהֹוָ֣ה אֱלֹֽהֵיהֶ֔ם וְעַל־דִּבְרֵי֙ חַגַּ֣י הַנָּבִ֔יא כַּאֲשֶׁ֥ר שְׁלָח֖וֹ יְהֹוָ֣ה אֱלֹהֵיהֶ֑ם וַיִּֽירְא֥וּ הָעָ֖ם מִפְּנֵ֥י יְהֹוָֽה׃</td><td class="bordered"></td></tr>
<tr><td id="c1v13">יג</td><td>וַ֠יֹּ֠אמֶר חַגַּ֞י מַלְאַ֧ךְ יְהֹוָ֛ה בְּמַלְאֲכ֥וּת יְהֹוָ֖ה לָעָ֣ם לֵאמֹ֑ר אֲנִ֥י אִתְּכֶ֖ם נְאֻם־יְהֹוָֽה׃</td><td class="bordered"></td></tr>
<tr><td id="c1v14">יד</td><td>וַיָּ֣עַר יְהֹוָ֡ה אֶת־ר֩וּחַ֩ זְרֻבָּבֶ֨ל בֶּן־שַׁלְתִּיאֵ֜ל פַּחַ֣ת יְהוּדָ֗ה וְאֶת־ר֙וּחַ֙ יְהוֹשֻׁ֤עַ בֶּן־יְהוֹצָדָק֙ הַכֹּהֵ֣ן הַגָּד֔וֹל וְֽאֶת־ר֔וּחַ כֹּ֖ל שְׁאֵרִ֣ית הָעָ֑ם וַיָּבֹ֙אוּ֙ וַיַּעֲשׂ֣וּ מְלָאכָ֔ה בְּבֵית־יְהֹוָ֥ה צְבָא֖וֹת אֱלֹהֵיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c1v15">טו</td><td>בְּי֨וֹם עֶשְׂרִ֧ים וְאַרְבָּעָ֛ה לַחֹ֖דֶשׁ בַּשִּׁשִּׁ֑י בִּשְׁנַ֥ת שְׁתַּ֖יִם <span class="mam-doc-target-without-callout">לְדָרְיָ֥וֶשׁ</span> הַמֶּֽלֶךְ׃</td><td class="bordered"><span class="mam-doc-lemma">לְדָרְיָ֥וֶשׁ</span> <span class="mam-doc-part-0">=ל</span><ul class="mam-doc-parts">
<li>
ראו בתיעוד הנוסח בתחילת ספר חגי (בראש הפרק הזה)</li>
</ul>
</td></tr>
<tr><td id="c2v1">ב:</td><td>בַּשְּׁבִיעִ֕י בְּעֶשְׂרִ֥ים וְאֶחָ֖ד לַחֹ֑דֶשׁ הָיָה֙ דְּבַר־יְהֹוָ֔ה בְּיַד־חַגַּ֥י הַנָּבִ֖יא לֵאמֹֽר׃</td><td class="bordered"></td></tr>
<tr><td id="c2v2">ב</td><td>אֱמׇר־נָ֗א אֶל־זְרֻבָּבֶ֤ל בֶּן־שַׁלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֥עַ בֶּן־יְהוֹצָדָ֖ק הַכֹּהֵ֣ן הַגָּד֑וֹל וְאֶל־שְׁאֵרִ֥ית הָעָ֖ם לֵאמֹֽר׃</td><td class="bordered"></td></tr>
<tr><td id="c2v3">ג</td><td>מִ֤י בָכֶם֙ הַנִּשְׁאָ֔ר אֲשֶׁ֤ר רָאָה֙ אֶת־הַבַּ֣יִת הַזֶּ֔ה בִּכְבוֹד֖וֹ הָרִאשׁ֑וֹן וּמָ֨ה אַתֶּ֜ם רֹאִ֤ים אֹתוֹ֙ עַ֔תָּה הֲל֥וֹא כָמֹ֛הוּ כְּאַ֖יִן בְּעֵינֵיכֶֽם׃</td><td class="bordered"></td></tr>
<tr><td id="c2v4">ד</td><td>וְעַתָּ֣ה חֲזַ֣ק זְרֻבָּבֶ֣ל&thinsp;<span class="mam-lp-paseq">׀</span>&thinsp;נְאֻם־יְהֹוָ֡ה וַחֲזַ֣ק יְהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וַחֲזַ֨ק כׇּל־עַ֥ם הָאָ֛רֶץ נְאֻם־יְהֹוָ֖ה וַֽעֲשׂ֑וּ כִּֽי־אֲנִ֣י אִתְּכֶ֔ם נְאֻ֖ם יְהֹוָ֥ה צְבָאֽוֹת׃</td><td class="bordered"></td></tr>
<tr><td id="c2v5">ה</td><td>אֶֽת־הַדָּבָ֞ר אֲשֶׁר־כָּרַ֤תִּי אִתְּכֶם֙ בְּצֵאתְכֶ֣ם מִמִּצְרַ֔יִם וְרוּחִ֖י עֹמֶ֣דֶת בְּתוֹכְכֶ֑ם אַל־תִּירָֽאוּ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c2v6">ו</td><td>כִּ֣י כֹ֤ה אָמַר֙ יְהֹוָ֣ה צְבָא֔וֹת ע֥וֹד אַחַ֖ת מְעַ֣ט הִ֑יא וַאֲנִ֗י מַרְעִישׁ֙ אֶת־הַשָּׁמַ֣יִם וְאֶת־הָאָ֔רֶץ וְאֶת־הַיָּ֖ם וְאֶת־הֶחָרָבָֽה׃</td><td class="bordered"></td></tr>
<tr><td id="c2v7">ז</td><td>וְהִרְעַשְׁתִּי֙ אֶת־כׇּל־הַגּוֹיִ֔ם וּבָ֖אוּ חֶמְדַּ֣ת כׇּל־הַגּוֹיִ֑ם וּמִלֵּאתִ֞י אֶת־הַבַּ֤יִת הַזֶּה֙ כָּב֔וֹד אָמַ֖ר יְהֹוָ֥ה צְבָאֽוֹת׃</td><td class="bordered"></td></tr>
<tr><td id="c2v8">ח</td><td>לִ֥י הַכֶּ֖סֶף וְלִ֣י הַזָּהָ֑ב נְאֻ֖ם יְהֹוָ֥ה צְבָאֽוֹת׃</td><td class="bordered"></td></tr>
<tr><td id="c2v9">ט</td><td>גָּד֣וֹל יִֽהְיֶ֡ה כְּבוֹד֩ הַבַּ֨יִת הַזֶּ֤ה הָאַֽחֲרוֹן֙ מִן־הָ֣רִאשׁ֔וֹן אָמַ֖ר יְהֹוָ֣ה צְבָא֑וֹת וּבַמָּק֤וֹם הַזֶּה֙ אֶתֵּ֣ן שָׁל֔וֹם נְאֻ֖ם יְהֹוָ֥ה צְבָאֽוֹת׃&nbsp;<span class="mam-spi-pe">{פ}</span><br class="mam-br-after-pe"></td><td class="bordered"></td></tr>
<tr><td id="c2v10">י</td><td>בְּעֶשְׂרִ֤ים וְאַרְבָּעָה֙ לַתְּשִׁיעִ֔י בִּשְׁנַ֥ת שְׁתַּ֖יִם <span class="mam-doc-target-without-callout">לְדָרְיָ֑וֶשׁ</span> הָיָה֙ דְּבַר־יְהֹוָ֔ה אֶל־חַגַּ֥י הַנָּבִ֖יא לֵאמֹֽר׃</td><td class="bordered"><span class="mam-doc-lemma">לְדָרְיָ֑וֶשׁ</span> <span class="mam-doc-part-0">=ל</span><ul class="mam-doc-parts">
<li>
ראו בתיעוד הנוסח בתחילת ספר חגי</li>
</ul>
</td></tr>
<tr><td id="c2v11">יא</td><td>כֹּ֥ה אָמַ֖ר יְהֹוָ֣ה צְבָא֑וֹת שְׁאַל־נָ֧א אֶת־הַכֹּהֲנִ֛ים תּוֹרָ֖ה לֵאמֹֽר׃</td><td class="bordered"></td></tr>
<tr><td id="c2v12">יב</td><td>הֵ֣ן&thinsp;<span class="mam-lp-legarmeih">׀</span> יִשָּׂא־אִ֨ישׁ בְּשַׂר־קֹ֜דֶשׁ בִּכְנַ֣ף בִּגְד֗וֹ וְנָגַ֣ע בִּ֠כְנָפ֠וֹ אֶל־הַלֶּ֨חֶם וְאֶל־הַנָּזִ֜יד וְאֶל־הַיַּ֧יִן וְאֶל־שֶׁ֛מֶן וְאֶל־כׇּל־מַאֲכָ֖ל הֲיִקְדָּ֑שׁ וַיַּעֲנ֧וּ הַכֹּהֲנִ֛ים וַיֹּאמְר֖וּ לֹֽא׃</td><td class="bordered"></td></tr>
<tr><td id="c2v13">יג</td><td>וַיֹּ֣אמֶר חַגַּ֔י אִם־יִגַּ֧ע טְמֵא־נֶ֛פֶשׁ בְּכׇל־אֵ֖לֶּה הֲיִטְמָ֑א וַיַּעֲנ֧וּ הַכֹּהֲנִ֛ים וַיֹּאמְר֖וּ יִטְמָֽא׃</td><td class="bordered"></td></tr>
<tr><td id="c2v14">יד</td><td>וַיַּ֨עַן חַגַּ֜י וַיֹּ֗אמֶר כֵּ֣ן הָֽעָם־הַ֠זֶּ֠ה וְכֵן־הַגּ֨וֹי הַזֶּ֤ה לְפָנַי֙ נְאֻם־יְהֹוָ֔ה וְכֵ֖ן כׇּל־מַעֲשֵׂ֣ה יְדֵיהֶ֑ם וַאֲשֶׁ֥ר יַקְרִ֛יבוּ שָׁ֖ם טָמֵ֥א הֽוּא׃</td><td class="bordered"></td></tr>
<tr><td id="c2v15">טו</td><td>וְעַתָּה֙ שִֽׂימוּ־נָ֣א לְבַבְכֶ֔ם מִן־הַיּ֥וֹם הַזֶּ֖ה וָמָ֑עְלָה מִטֶּ֧רֶם שֽׂוּם־אֶ֛בֶן אֶל־אֶ֖בֶן בְּהֵיכַ֥ל יְהֹוָֽה׃</td><td class="bordered"></td></tr>
<tr><td id="c2v16">טז</td><td>מִֽהְיוֹתָ֥ם בָּא֙ אֶל־עֲרֵמַ֣ת עֶשְׂרִ֔ים וְהָיְתָ֖ה עֲשָׂרָ֑ה בָּ֣א אֶל־הַיֶּ֗קֶב לַחְשֹׂף֙ חֲמִשִּׁ֣ים פּוּרָ֔ה וְהָיְתָ֖ה עֶשְׂרִֽים׃</td><td class="bordered"></td></tr>
<tr><td id="c2v17">יז</td><td>הִכֵּ֨יתִי אֶתְכֶ֜ם בַּשִּׁדָּפ֤וֹן וּבַיֵּֽרָקוֹן֙ וּבַבָּרָ֔ד אֵ֖ת כׇּל־מַעֲשֵׂ֣ה יְדֵיכֶ֑ם וְאֵין־אֶתְכֶ֥ם אֵלַ֖י נְאֻם־יְהֹוָֽה׃</td><td class="bordered"></td></tr>
<tr><td id="c2v18">יח</td><td>שִׂימוּ־נָ֣א לְבַבְכֶ֔ם מִן־הַיּ֥וֹם הַזֶּ֖ה וָמָ֑עְלָה מִיּוֹם֩ עֶשְׂרִ֨ים וְאַרְבָּעָ֜ה לַתְּשִׁיעִ֗י לְמִן־הַיּ֛וֹם אֲשֶׁר־יֻסַּ֥ד הֵֽיכַל־יְהֹוָ֖ה שִׂ֥ימוּ לְבַבְכֶֽם׃</td><td class="bordered"></td></tr>
<tr><td id="c2v19">יט</td><td>הַע֤וֹד הַזֶּ֙רַע֙ בַּמְּגוּרָ֔ה וְעַד־הַגֶּ֨פֶן וְהַתְּאֵנָ֧ה וְהָרִמּ֛וֹן וְעֵ֥ץ הַזַּ֖יִת לֹ֣א נָשָׂ֑א מִן־הַיּ֥וֹם הַזֶּ֖ה אֲבָרֵֽךְ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td class="bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c2v20">כ</td><td>וַיְהִ֨י דְבַר־יְהֹוָ֤ה&thinsp;<span class="mam-lp-paseq">׀</span>&thinsp;שֵׁנִית֙ אֶל־חַגַּ֔י בְּעֶשְׂרִ֧ים וְאַרְבָּעָ֛ה לַחֹ֖דֶשׁ לֵאמֹֽר׃</td><td class="bordered"></td></tr>
<tr><td id="c2v21">כא</td><td>אֱמֹ֕ר אֶל־זְרֻבָּבֶ֥ל פַּֽחַת־יְהוּדָ֖ה לֵאמֹ֑ר אֲנִ֣י מַרְעִ֔ישׁ אֶת־הַשָּׁמַ֖יִם וְאֶת־הָאָֽרֶץ׃</td><td class="bordered"></td></tr>
<tr><td id="c2v22">כב</td><td>וְהָֽפַכְתִּי֙ כִּסֵּ֣א מַמְלָכ֔וֹת וְהִ֨שְׁמַדְתִּ֔י חֹ֖זֶק מַמְלְכ֣וֹת הַגּוֹיִ֑ם וְהָפַכְתִּ֤י מֶרְכָּבָה֙ וְרֹ֣כְבֶ֔יהָ וְיָרְד֤וּ סוּסִים֙ וְרֹ֣כְבֵיהֶ֔ם אִ֖ישׁ בְּחֶ֥רֶב אָחִֽיו׃</td><td class="bordered"></td></tr>
<tr><td id="c2v23">כג</td><td>בַּיּ֣וֹם הַה֣וּא נְאֻם־יְהֹוָ֣ה צְבָא֡וֹת אֶ֠קָּחֲךָ֠ זְרֻבָּבֶ֨ל בֶּן־שְׁאַלְתִּיאֵ֤ל עַבְדִּי֙ נְאֻם־יְהֹוָ֔ה וְשַׂמְתִּ֖יךָ כַּֽחוֹתָ֑ם כִּֽי־בְךָ֣ בָחַ֔רְתִּי נְאֻ֖ם יְהֹוָ֥ה צְבָאֽוֹת׃</td><td class="bordered"></td></tr>
</table>
</body>
</html>
