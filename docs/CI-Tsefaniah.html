<!doctype html>
<html lang="en">
<head>
<meta charset="utf-8">
<title>
MAM with doc: Tsefaniah</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
*.top-n-bot-bordered { border-top: 1px solid; border-bottom: 1px solid; }
*.small { font-size: 85%; }
*.end-aligned { text-align: end; }
</style>
</head>
<body>
<p><a href="#c1v1">1</a> <a href="#c2v1">2</a> <a href="#c3v1">3</a></p>
<table class="border-collapse" style="width: 40em; table-layout: fixed; text-align: justify" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1" title="פרק א פסוק א (1:1)" class="top-n-bot-bordered end-aligned">א:</td><td>דְּבַר־<wbr>יְהֹוָ֣ה&thinsp;<span class="mam-lp-legarmeih">׀</span> אֲשֶׁ֣ר הָיָ֗ה אֶל־<wbr>צְפַנְיָה֙ בֶּן־<wbr>כּוּשִׁ֣י בֶן־<wbr>גְּדַלְיָ֔ה בֶּן־<wbr>אֲמַרְיָ֖ה בֶּן־<wbr>חִזְקִיָּ֑ה בִּימֵ֛י יֹאשִׁיָּ֥הוּ בֶן־<wbr>אָמ֖וֹן מֶ֥לֶךְ יְהוּדָֽה׃</td><td></td></tr>
<tr><td id="c1v2" title="פרק א פסוק ב (1:2)" class="top-n-bot-bordered end-aligned">ב</td><td>אָסֹ֨ף אָסֵ֜ף כֹּ֗ל מֵעַ֛ל פְּנֵ֥י הָאֲדָמָ֖ה נְאֻם־<wbr>יְהֹוָֽה׃</td><td></td></tr>
<tr><td id="c1v3" title="פרק א פסוק ג (1:3)" class="top-n-bot-bordered end-aligned">ג</td><td>אָסֵ֨ף אָדָ֜ם וּבְהֵמָ֗ה אָסֵ֤ף עוֹף־<wbr>הַשָּׁמַ֙יִם֙ וּדְגֵ֣י הַיָּ֔ם וְהַמַּכְשֵׁל֖וֹת אֶת־<wbr>הָרְשָׁעִ֑ים וְהִכְרַתִּ֣י אֶת־<wbr>הָאָדָ֗ם מֵעַ֛ל פְּנֵ֥י הָאֲדָמָ֖ה נְאֻם־<wbr>יְהֹוָֽה׃</td><td></td></tr>
<tr><td id="c1v4" title="פרק א פסוק ד (1:4)" class="top-n-bot-bordered end-aligned">ד</td><td>וְנָטִ֤יתִי יָדִי֙ עַל־<wbr>יְהוּדָ֔ה וְעַ֖ל כׇּל־<wbr>יוֹשְׁבֵ֣י יְרוּשָׁלָ֑͏ִם וְהִכְרַתִּ֞י מִן־<wbr>הַמָּק֤וֹם הַזֶּה֙ אֶת־<wbr>שְׁאָ֣ר הַבַּ֔עַל אֶת־<wbr>שֵׁ֥ם הַכְּמָרִ֖ים עִם־<wbr>הַכֹּהֲנִֽים׃</td><td></td></tr>
<tr><td id="c1v5" title="פרק א פסוק ה (1:5)" class="top-n-bot-bordered end-aligned">ה</td><td>וְאֶת־<wbr>הַמִּשְׁתַּחֲוִ֥ים עַל־<wbr>הַגַּגּ֖וֹת לִצְבָ֣א הַשָּׁמָ֑יִם וְאֶת־<wbr>הַמִּֽשְׁתַּחֲוִים֙ הַנִּשְׁבָּעִ֣ים לַֽיהֹוָ֔ה וְהַנִּשְׁבָּעִ֖ים בְּמַלְכָּֽם׃</td><td></td></tr>
<tr><td id="c1v6" title="פרק א פסוק ו (1:6)" class="top-n-bot-bordered end-aligned">ו</td><td>וְאֶת־<wbr>הַנְּסוֹגִ֖ים מֵאַחֲרֵ֣י יְהֹוָ֑ה וַאֲשֶׁ֛ר לֹא־<wbr>בִקְשׁ֥וּ אֶת־<wbr>יְהֹוָ֖ה וְלֹ֥א דְרָשֻֽׁהוּ׃</td><td></td></tr>
<tr><td id="c1v7" title="פרק א פסוק ז (1:7)" class="top-n-bot-bordered end-aligned">ז</td><td>הַ֕ס מִפְּנֵ֖י אֲדֹנָ֣י יֱהֹוִ֑ה כִּ֤י קָרוֹב֙ י֣וֹם יְהֹוָ֔ה כִּֽי־<wbr>הֵכִ֧ין יְהֹוָ֛ה זֶ֖בַח הִקְדִּ֥ישׁ קְרֻאָֽיו׃</td><td></td></tr>
<tr><td id="c1v8" title="פרק א פסוק ח (1:8)" class="top-n-bot-bordered end-aligned">ח</td><td>וְהָיָ֗ה בְּיוֹם֙ זֶ֣בַח יְהֹוָ֔ה וּפָקַדְתִּ֥י עַל־<wbr>הַשָּׂרִ֖ים וְעַל־<wbr>בְּנֵ֣י הַמֶּ֑לֶךְ וְעַ֥ל כׇּל־<wbr>הַלֹּבְשִׁ֖ים מַלְבּ֥וּשׁ נׇכְרִֽי׃</td><td></td></tr>
<tr><td id="c1v9" title="פרק א פסוק ט (1:9)" class="top-n-bot-bordered end-aligned">ט</td><td>וּפָקַדְתִּ֗י עַ֧ל כׇּל־<wbr>הַדּוֹלֵ֛ג עַל־<wbr>הַמִּפְתָּ֖ן בַּיּ֣וֹם הַה֑וּא <span class="mam-doc-target-without-callout">הַֽמְﬞמַלְאִ֛ים</span> בֵּ֥ית אֲדֹנֵיהֶ֖ם חָמָ֥ס וּמִרְמָֽה׃</td><td class="top-n-bot-bordered"><span class="mam-doc-lemma">הַֽמְﬞמַלְאִ֛ים</span> <span class="mam-doc-part-0">א=הַֽמֲמַלְאִ֛ים (חטף)</span></td></tr>
<tr><td id="c1v10" title="פרק א פסוק י (1:10)" class="top-n-bot-bordered end-aligned">י</td><td>וְהָיָה֩ בַיּ֨וֹם הַה֜וּא נְאֻם־<wbr>יְהֹוָ֗ה ק֤וֹל צְעָקָה֙ מִשַּׁ֣עַר הַדָּגִ֔ים וִֽילָלָ֖ה מִן־<wbr>הַמִּשְׁנֶ֑ה וְשֶׁ֥בֶר גָּד֖וֹל מֵהַגְּבָעֽוֹת׃</td><td></td></tr>
<tr><td id="c1v11" title="פרק א פסוק יא (1:11)" class="top-n-bot-bordered end-aligned">יא</td><td>הֵילִ֖ילוּ יֹֽשְׁבֵ֣י הַמַּכְתֵּ֑שׁ כִּ֤י נִדְמָה֙ כׇּל־<wbr>עַ֣ם כְּנַ֔עַן נִכְרְת֖וּ כׇּל־<wbr>נְטִ֥ילֵי כָֽסֶף׃</td><td></td></tr>
<tr><td class="top-n-bot-bordered small"><span class="mam-spi-samekh">{ס}</span></td><td></td><td></td></tr>
<tr><td id="c1v12" title="פרק א פסוק יב (1:12)" class="top-n-bot-bordered end-aligned">יב</td><td>וְהָיָה֙ בָּעֵ֣ת הַהִ֔יא אֲחַפֵּ֥שׂ אֶת־<wbr>יְרוּשָׁלַ֖͏ִם בַּנֵּר֑וֹת וּפָקַדְתִּ֣י עַל־<wbr>הָאֲנָשִׁ֗ים הַקֹּֽפְאִים֙ עַל־<wbr>שִׁמְרֵיהֶ֔ם הָאֹֽמְרִים֙ בִּלְבָבָ֔ם לֹא־<wbr>יֵיטִ֥יב יְהֹוָ֖ה וְלֹ֥א יָרֵֽעַ׃</td><td></td></tr>
<tr><td id="c1v13" title="פרק א פסוק יג (1:13)" class="top-n-bot-bordered end-aligned">יג</td><td>וְהָיָ֤ה חֵילָם֙ לִמְשִׁסָּ֔ה וּבָתֵּיהֶ֖ם לִשְׁמָמָ֑ה וּבָנ֤וּ בָתִּים֙ וְלֹ֣א יֵשֵׁ֔בוּ וְנָטְע֣וּ כְרָמִ֔ים וְלֹ֥א יִשְׁתּ֖וּ אֶת־<wbr>יֵינָֽם׃</td><td></td></tr>
<tr><td id="c1v14" title="פרק א פסוק יד (1:14)" class="top-n-bot-bordered end-aligned">יד</td><td>קָר֤וֹב יוֹם־<wbr>יְהֹוָה֙ הַגָּד֔וֹל קָר֖וֹב וּמַהֵ֣ר מְאֹ֑ד ק֚וֹל י֣וֹם יְהֹוָ֔ה מַ֥ר צֹרֵ֖חַ שָׁ֥ם גִּבּֽוֹר׃</td><td></td></tr>
<tr><td id="c1v15" title="פרק א פסוק טו (1:15)" class="top-n-bot-bordered end-aligned">טו</td><td>י֥וֹם עֶבְרָ֖ה הַיּ֣וֹם הַה֑וּא י֧וֹם צָרָ֣ה וּמְצוּקָ֗ה י֤וֹם שֹׁאָה֙ וּמְשׁוֹאָ֔ה י֥וֹם חֹ֙שֶׁךְ֙ וַאֲפֵלָ֔ה י֥וֹם עָנָ֖ן וַעֲרָפֶֽל׃</td><td></td></tr>
<tr><td id="c1v16" title="פרק א פסוק טז (1:16)" class="top-n-bot-bordered end-aligned">טז</td><td>י֥וֹם שׁוֹפָ֖ר וּתְרוּעָ֑ה עַ֚ל הֶעָרִ֣ים הַבְּצֻר֔וֹת וְעַ֖ל הַפִּנּ֥וֹת הַגְּבֹהֽוֹת׃</td><td></td></tr>
<tr><td id="c1v17" title="פרק א פסוק יז (1:17)" class="top-n-bot-bordered end-aligned">יז</td><td>וַהֲצֵרֹ֣תִי לָאָדָ֗ם וְהָֽלְכוּ֙ כַּֽעִוְרִ֔ים כִּ֥י לַֽיהֹוָ֖ה חָטָ֑אוּ וְשֻׁפַּ֤ךְ דָּמָם֙ כֶּעָפָ֔ר וּלְחֻמָ֖ם כַּגְּלָלִֽים׃</td><td></td></tr>
<tr><td id="c1v18" title="פרק א פסוק יח (1:18)" class="top-n-bot-bordered end-aligned">יח</td><td>גַּם־<wbr>כַּסְפָּ֨ם גַּם־<wbr>זְהָבָ֜ם לֹא־<wbr>יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהֹוָ֔ה וּבְאֵשׁ֙ קִנְאָת֔וֹ תֵּאָכֵ֖ל כׇּל־<wbr>הָאָ֑רֶץ כִּֽי־<wbr>כָלָ֤ה אַךְ־<wbr>נִבְהָלָה֙ יַעֲשֶׂ֔ה אֵ֥ת כׇּל־<wbr>יֹשְׁבֵ֖י הָאָֽרֶץ׃</td><td></td></tr>
<tr><td class="top-n-bot-bordered small"><span class="mam-spi-samekh">{ס}</span></td><td></td><td></td></tr>
<tr><td id="c2v1" title="פרק ב פסוק א (2:1)" class="top-n-bot-bordered end-aligned">ב:</td><td><span class="mam-doc-target-without-callout">הִֽתְקוֹשְׁﬞשׁ֖וּ</span> וָק֑וֹשּׁוּ הַגּ֖וֹי לֹ֥א נִכְסָֽף׃</td><td class="top-n-bot-bordered"><span class="mam-doc-lemma">הִֽתְקוֹשְׁﬞשׁ֖וּ</span> <span class="mam-doc-part-0">א=הִֽתְקוֹשֲׁשׁ֖וּ (חטף)</span></td></tr>
<tr><td id="c2v2" title="פרק ב פסוק ב (2:2)" class="top-n-bot-bordered end-aligned">ב</td><td>בְּטֶ֙רֶם֙ לֶ֣דֶת חֹ֔ק כְּמֹ֖ץ עָ֣בַר י֑וֹם בְּטֶ֣רֶם&thinsp;<span class="mam-lp-legarmeih">׀</span> לֹא־<wbr>יָב֣וֹא עֲלֵיכֶ֗ם חֲרוֹן֙ אַף־<wbr>יְהֹוָ֔ה בְּטֶ֙רֶם֙ לֹא־<wbr>יָב֣וֹא עֲלֵיכֶ֔ם י֖וֹם אַף־<wbr>יְהֹוָֽה׃</td><td></td></tr>
<tr><td id="c2v3" title="פרק ב פסוק ג (2:3)" class="top-n-bot-bordered end-aligned">ג</td><td>בַּקְּשׁ֤וּ אֶת־<wbr>יְהֹוָה֙ כׇּל־<wbr>עַנְוֵ֣י הָאָ֔רֶץ אֲשֶׁ֥ר מִשְׁפָּט֖וֹ פָּעָ֑לוּ בַּקְּשׁוּ־<wbr>צֶ֙דֶק֙ בַּקְּשׁ֣וּ עֲנָוָ֔ה אוּלַי֙ תִּסָּ֣תְר֔וּ בְּי֖וֹם אַף־<wbr>יְהֹוָֽה׃</td><td></td></tr>
<tr><td id="c2v4" title="פרק ב פסוק ד (2:4)" class="top-n-bot-bordered end-aligned">ד</td><td>כִּ֤י עַזָּה֙ עֲזוּבָ֣ה תִֽהְיֶ֔ה וְאַשְׁקְל֖וֹן לִשְׁמָמָ֑ה אַשְׁדּ֗וֹד <span class="mam-dqq-unstressed">בַּֽצׇּהֳרַ֙יִם֙</span> יְגָ֣רְשׁ֔וּהָ וְעֶקְר֖וֹן תֵּעָקֵֽר׃</td><td></td></tr>
<tr><td class="top-n-bot-bordered small"><span class="mam-spi-samekh">{ס}</span></td><td></td><td></td></tr>
<tr><td id="c2v5" title="פרק ב פסוק ה (2:5)" class="top-n-bot-bordered end-aligned">ה</td><td>ה֗וֹי יֹ֥שְׁבֵ֛י חֶ֥בֶל הַיָּ֖ם גּ֣וֹי כְּרֵתִ֑ים דְּבַר־<wbr>יְהֹוָ֣ה עֲלֵיכֶ֗ם כְּנַ֙עַן֙ אֶ֣רֶץ פְּלִשְׁתִּ֔ים וְהַאֲבַדְתִּ֖יךְ מֵאֵ֥ין יוֹשֵֽׁב׃</td><td></td></tr>
<tr><td id="c2v6" title="פרק ב פסוק ו (2:6)" class="top-n-bot-bordered end-aligned">ו</td><td>וְֽהָיְתָ֞ה חֶ֣בֶל הַיָּ֗ם נְוֺ֛ת כְּרֹ֥ת רֹעִ֖ים וְגִדְר֥וֹת צֹֽאן׃</td><td></td></tr>
<tr><td id="c2v7" title="פרק ב פסוק ז (2:7)" class="top-n-bot-bordered end-aligned">ז</td><td>וְהָ֣יָה חֶ֗בֶל לִשְׁאֵרִ֛ית בֵּ֥ית יְהוּדָ֖ה עֲלֵיהֶ֣ם יִרְע֑וּן בְּבָתֵּ֣י אַשְׁקְל֗וֹן בָּעֶ֙רֶב֙ יִרְבָּצ֔וּן כִּ֧י יִפְקְדֵ֛ם יְהֹוָ֥ה אֱלֹהֵיהֶ֖ם וְשָׁ֥ב <span class="mam-kq"><span class="mam-kq-k">(שבותם)</span> <span class="mam-kq-q">[שְׁבִיתָֽם]</span></span>׃</td><td></td></tr>
<tr><td id="c2v8" title="פרק ב פסוק ח (2:8)" class="top-n-bot-bordered end-aligned">ח</td><td>שָׁמַ֙עְתִּי֙ חֶרְפַּ֣ת מוֹאָ֔ב וְגִדֻּפֵ֖י בְּנֵ֣י עַמּ֑וֹן אֲשֶׁ֤ר חֵֽרְפוּ֙ אֶת־<wbr>עַמִּ֔י וַיַּגְדִּ֖ילוּ עַל־<wbr>גְּבוּלָֽם׃</td><td></td></tr>
<tr><td id="c2v9" title="פרק ב פסוק ט (2:9)" class="top-n-bot-bordered end-aligned">ט</td><td>לָכֵ֣ן חַי־<wbr>אָ֡נִי נְאֻם֩ יְהֹוָ֨ה צְבָא֜וֹת אֱלֹהֵ֣י יִשְׂרָאֵ֗ל כִּי־<wbr>מוֹאָ֞ב כִּסְדֹ֤ם תִּֽהְיֶה֙ וּבְנֵ֤י עַמּוֹן֙ כַּעֲמֹרָ֔ה מִמְשַׁ֥ק חָר֛וּל וּמִכְרֵה־<wbr>מֶ֥לַח וּשְׁמָמָ֖ה עַד־<wbr>עוֹלָ֑ם שְׁאֵרִ֤ית עַמִּי֙ יְבׇזּ֔וּם וְיֶ֥תֶר גּוֹיִ֖ יִנְחָלֽוּם׃</td><td></td></tr>
<tr><td id="c2v10" title="פרק ב פסוק י (2:10)" class="top-n-bot-bordered end-aligned">י</td><td>זֹ֥את לָהֶ֖ם תַּ֣חַת גְּאוֹנָ֑ם כִּ֤י חֵֽרְפוּ֙ וַיַּגְדִּ֔לוּ עַל־<wbr>עַ֖ם יְהֹוָ֥ה צְבָאֽוֹת׃</td><td></td></tr>
<tr><td id="c2v11" title="פרק ב פסוק יא (2:11)" class="top-n-bot-bordered end-aligned">יא</td><td>נוֹרָ֤א יְהֹוָה֙ עֲלֵיהֶ֔ם כִּ֣י רָזָ֔ה אֵ֖ת כׇּל־<wbr>אֱלֹהֵ֣י הָאָ֑רֶץ וְיִשְׁתַּֽחֲווּ־<wbr>לוֹ֙ אִ֣ישׁ מִמְּקוֹמ֔וֹ כֹּ֖ל אִיֵּ֥י הַגּוֹיִֽם׃</td><td></td></tr>
<tr><td id="c2v12" title="פרק ב פסוק יב (2:12)" class="top-n-bot-bordered end-aligned">יב</td><td>גַּם־<wbr>אַתֶּ֣ם כּוּשִׁ֔ים <span class="mam-doc-target-without-callout">חַֽלְﬞלֵ֥י</span> חַרְבִּ֖י הֵֽמָּה׃</td><td class="top-n-bot-bordered"><span class="mam-doc-lemma">חַֽלְﬞלֵ֥י</span> <span class="mam-doc-part-0">א=חַֽלֲלֵ֥י (חטף)</span></td></tr>
<tr><td id="c2v13" title="פרק ב פסוק יג (2:13)" class="top-n-bot-bordered end-aligned">יג</td><td>וְיֵ֤ט יָדוֹ֙ עַל־<wbr>צָפ֔וֹן וִֽיאַבֵּ֖ד אֶת־<wbr>אַשּׁ֑וּר וְיָשֵׂ֤ם אֶת־<wbr>נִֽינְוֵה֙ לִשְׁמָמָ֔ה צִיָּ֖ה כַּמִּדְבָּֽר׃</td><td></td></tr>
<tr><td id="c2v14" title="פרק ב פסוק יד (2:14)" class="top-n-bot-bordered end-aligned">יד</td><td>וְרָבְצ֨וּ בְתוֹכָ֤הּ עֲדָרִים֙ כׇּל־<wbr>חַיְתוֹ־<wbr>ג֔וֹי גַּם־<wbr>קָאַת֙ גַּם־<wbr>קִפֹּ֔ד בְּכַפְתֹּרֶ֖יהָ יָלִ֑ינוּ ק֠וֹל יְשׁוֹרֵ֤ר בַּֽחַלּוֹן֙ חֹ֣רֶב בַּסַּ֔ף כִּ֥י אַרְזָ֖הֿ עֵרָֽה׃</td><td></td></tr>
<tr><td id="c2v15" title="פרק ב פסוק טו (2:15)" class="top-n-bot-bordered end-aligned">טו</td><td><span class="mam-doc-target-without-callout">זֹ֞֠את</span> הָעִ֤יר הָעַלִּיזָה֙ הַיּוֹשֶׁ֣בֶת לָבֶ֔טַח הָאֹֽמְרָה֙ בִּלְבָבָ֔הּ אֲנִ֖י וְאַפְסִ֣י ע֑וֹד אֵ֣יךְ&thinsp;<span class="mam-lp-legarmeih">׀</span> הָיְתָ֣ה לְשַׁמָּ֗ה מַרְבֵּץ֙ לַֽחַיָּ֔ה כֹּ֚ל עוֹבֵ֣ר עָלֶ֔יהָ יִשְׁרֹ֖ק יָנִ֥יעַ יָדֽוֹ׃</td><td class="top-n-bot-bordered"><span class="mam-doc-lemma">זֹ֞֠את</span> <span class="mam-doc-part-0">=א,ל &lt;זֹ֞֠את&gt; (גרשיים ותלישא גדולה באות הראשונה כדרכו)</span><ul class="mam-doc-parts">
<li>
דפוסים וקורן=‹זֹ֠+ז֞את›, ‹זֹ֠֞את› (תלישא וגרשיים באות הראשונה) וכן במהדורת ברויאר (ואף במג״ה בניגוד לכתר ובניגוד למג״ה עצמו בראשית ה,כט; מל"ב יז,יג!).</li>
</ul>
</td></tr>
<tr><td class="top-n-bot-bordered small"><span class="mam-spi-pe">{פ}</span></td><td></td><td></td></tr>
<tr><td id="c3v1" title="פרק ג פסוק א (3:1)" class="top-n-bot-bordered end-aligned">ג:</td><td>ה֥וֹי מֹרְאָ֖ה וְנִגְאָלָ֑ה הָעִ֖יר הַיּוֹנָֽה׃</td><td></td></tr>
<tr><td id="c3v2" title="פרק ג פסוק ב (3:2)" class="top-n-bot-bordered end-aligned">ב</td><td>לֹ֤א שָֽׁמְעָה֙ בְּק֔וֹל לֹ֥א לָקְחָ֖ה מוּסָ֑ר בַּֽיהֹוָה֙ לֹ֣א בָטָ֔חָה אֶל־<wbr>אֱלֹהֶ֖יהָ לֹ֥א קָרֵֽבָה׃</td><td></td></tr>
<tr><td id="c3v3" title="פרק ג פסוק ג (3:3)" class="top-n-bot-bordered end-aligned">ג</td><td>שָׂרֶ֣יהָ בְקִרְבָּ֔הּ אֲרָי֖וֹת <span class="mam-doc-target-without-callout">שֹׁאֲגִ֑ים</span> שֹׁפְטֶ֙יהָ֙ זְאֵ֣בֵי עֶ֔רֶב לֹ֥א גָרְמ֖וּ לַבֹּֽקֶר׃</td><td class="top-n-bot-bordered"><span class="mam-doc-lemma">שֹׁאֲגִ֑ים</span> <span class="mam-doc-part-0">=א (אין געיה)</span><ul class="mam-doc-parts">
<li>
ל=שֹֽׁאֲגִ֑ים (געיה)</li>
</ul>
</td></tr>
<tr><td id="c3v4" title="פרק ג פסוק ד (3:4)" class="top-n-bot-bordered end-aligned">ד</td><td>נְבִיאֶ֙יהָ֙ פֹּֽחֲזִ֔ים אַנְשֵׁ֖י בֹּֽגְד֑וֹת כֹּהֲנֶ֙יהָ֙ חִלְּלוּ־<wbr>קֹ֔דֶשׁ חָמְס֖וּ תּוֹרָֽה׃</td><td></td></tr>
<tr><td id="c3v5" title="פרק ג פסוק ה (3:5)" class="top-n-bot-bordered end-aligned">ה</td><td>יְהֹוָ֤ה צַדִּיק֙ בְּקִרְבָּ֔הּ לֹ֥א יַעֲשֶׂ֖ה עַוְלָ֑ה בַּבֹּ֨קֶר בַּבֹּ֜קֶר מִשְׁפָּט֨וֹ יִתֵּ֤ן לָאוֹר֙ לֹ֣א נֶעְדָּ֔ר <span class="mam-doc-target-without-callout">וְלֹא־<wbr>יוֹדֵ֥עַ</span> עַוָּ֖ל בֹּֽשֶׁת׃</td><td class="top-n-bot-bordered"><span class="mam-doc-lemma">וְלֹא־<wbr>יוֹדֵ֥עַ</span> <span class="mam-doc-part-0">=א (אין געיה)</span><ul class="mam-doc-parts">
<li>
ל=וְלֹֽא־<wbr>יוֹדֵ֥עַ (געיה)</li>
</ul>
</td></tr>
<tr><td id="c3v6" title="פרק ג פסוק ו (3:6)" class="top-n-bot-bordered end-aligned">ו</td><td>הִכְרַ֣תִּי גוֹיִ֗ם נָשַׁ֙מּוּ֙ פִּנּוֹתָ֔ם הֶחֱרַ֥בְתִּי <span class="mam-doc-target-without-callout">חוּצוֹתָ֖ם</span> מִבְּלִ֣י עוֹבֵ֑ר נִצְדּ֧וּ עָרֵיהֶ֛ם מִבְּלִי־<wbr>אִ֖ישׁ מֵאֵ֥ין יוֹשֵֽׁב׃</td><td class="top-n-bot-bordered"><span class="mam-doc-lemma">חוּצוֹתָ֖ם</span> <span class="mam-doc-part-0">=א (אין געיה)</span><ul class="mam-doc-parts">
<li>
ל=חֽוּצוֹתָ֖ם (געיה)</li>
</ul>
</td></tr>
<tr><td id="c3v7" title="פרק ג פסוק ז (3:7)" class="top-n-bot-bordered end-aligned">ז</td><td>אָמַ֜רְתִּי <span class="mam-doc-target-without-callout">אַךְ־<wbr>תִּֽירְאִ֤י</span> אוֹתִי֙ תִּקְחִ֣י מוּסָ֔ר וְלֹֽא־<wbr>יִכָּרֵ֣ת מְעוֹנָ֔הּ כֹּ֥ל אֲשֶׁר־<wbr>פָּקַ֖דְתִּי עָלֶ֑יהָ אָכֵן֙ הִשְׁכִּ֣ימוּ הִשְׁחִ֔יתוּ כֹּ֖ל עֲלִילוֹתָֽם׃</td><td class="top-n-bot-bordered"><span class="mam-doc-lemma">אַךְ־<wbr>תִּֽירְאִ֤י</span> <span class="mam-doc-part-0">=א (געיה)</span><ul class="mam-doc-parts">
<li>
ל=אַךְ־<wbr>תִּירְאִ֤י (אין געיה)</li>
</ul>
</td></tr>
<tr><td id="c3v8" title="פרק ג פסוק ח (3:8)" class="top-n-bot-bordered end-aligned">ח</td><td>לָכֵ֤ן חַכּוּ־<wbr>לִי֙ נְאֻם־<wbr>יְהֹוָ֔ה לְי֖וֹם קוּמִ֣י לְעַ֑ד כִּ֣י מִשְׁפָּטִי֩ לֶאֱסֹ֨ף גּוֹיִ֜ם לְקׇבְצִ֣י מַמְלָכ֗וֹת לִשְׁפֹּ֨ךְ עֲלֵיהֶ֤ם זַעְמִי֙ כֹּ֚ל חֲר֣וֹן אַפִּ֔י כִּ֚י בְּאֵ֣שׁ קִנְאָתִ֔י תֵּאָכֵ֖ל כׇּל־<wbr>הָאָֽרֶץ׃</td><td></td></tr>
<tr><td id="c3v9" title="פרק ג פסוק ט (3:9)" class="top-n-bot-bordered end-aligned">ט</td><td>כִּֽי־<wbr>אָ֛ז אֶהְפֹּ֥ךְ אֶל־<wbr>עַמִּ֖ים שָׂפָ֣ה בְרוּרָ֑ה לִקְרֹ֤א כֻלָּם֙ בְּשֵׁ֣ם יְהֹוָ֔ה לְעׇבְד֖וֹ שְׁכֶ֥ם אֶחָֽד׃</td><td></td></tr>
<tr><td id="c3v10" title="פרק ג פסוק י (3:10)" class="top-n-bot-bordered end-aligned">י</td><td>מֵעֵ֖בֶר <span class="mam-doc-target-without-callout">לְנַהֲרֵי־<wbr>כ֑וּשׁ</span> עֲתָרַי֙ <span class="mam-doc-target-without-callout">בַּת־<wbr>פּוּצַ֔י</span> יוֹבִל֖וּן מִנְחָתִֽי׃</td><td class="top-n-bot-bordered"><span class="mam-doc-lemma">לְנַהֲרֵי־<wbr>כ֑וּשׁ</span> <span class="mam-doc-part-0">=א (אין געיה)</span><ul class="mam-doc-parts">
<li>
לְנַֽהֲרֵי־<wbr>כ֑וּשׁ (געיה)</li>
</ul>
<br><span class="mam-doc-lemma">בַּת־<wbr>פּוּצַ֔י</span> <span class="mam-doc-part-0">=א (פ״א דגושה)</span><ul class="mam-doc-parts">
<li>
ל=בַּת־<wbr>פוּצַ֔י (חסר דגש בפ״א)</li>
<li>
הערות דותן והמקליד בגירסה 4.14.</li>
</ul>
</td></tr>
<tr><td id="c3v11" title="פרק ג פסוק יא (3:11)" class="top-n-bot-bordered end-aligned">יא</td><td>בַּיּ֣וֹם הַה֗וּא לֹ֤א תֵב֙וֹשִׁי֙ מִכֹּ֣ל עֲלִילֹתַ֔יִךְ אֲשֶׁ֥ר פָּשַׁ֖עַתְּ בִּ֑י כִּי־<wbr>אָ֣ז&thinsp;<span class="mam-lp-legarmeih">׀</span> אָסִ֣יר מִקִּרְבֵּ֗ךְ עַלִּיזֵי֙ גַּאֲוָתֵ֔ךְ <span class="mam-doc-target-without-callout">וְלֹא־<wbr>תוֹסִ֧פִי</span> לְגׇבְהָ֛ה ע֖וֹד בְּהַ֥ר קׇדְשִֽׁי׃</td><td class="top-n-bot-bordered"><span class="mam-doc-lemma">וְלֹא־<wbr>תוֹסִ֧פִי</span> <span class="mam-doc-part-0">=א (אין געיה)</span><ul class="mam-doc-parts">
<li>
ל=וְלֹֽא־<wbr>תוֹסִ֧פִי (געיה)</li>
</ul>
</td></tr>
<tr><td id="c3v12" title="פרק ג פסוק יב (3:12)" class="top-n-bot-bordered end-aligned">יב</td><td>וְהִשְׁאַרְתִּ֣י בְקִרְבֵּ֔ךְ עַ֥ם עָנִ֖י וָדָ֑ל וְחָס֖וּ בְּשֵׁ֥ם יְהֹוָֽה׃</td><td></td></tr>
<tr><td id="c3v13" title="פרק ג פסוק יג (3:13)" class="top-n-bot-bordered end-aligned">יג</td><td>שְׁאֵרִ֨ית יִשְׂרָאֵ֜ל לֹֽא־<wbr>יַעֲשׂ֤וּ עַוְלָה֙ <span class="mam-doc-target-without-callout">וְלֹֽא־<wbr>יְדַבְּר֣וּ</span> כָזָ֔ב וְלֹֽא־<wbr>יִמָּצֵ֥א בְּפִיהֶ֖ם לְשׁ֣וֹן תַּרְמִ֑ית כִּֽי־<wbr>הֵ֛מָּה יִרְע֥וּ וְרָבְצ֖וּ וְאֵ֥ין מַחֲרִֽיד׃</td><td class="top-n-bot-bordered"><span class="mam-doc-lemma">וְלֹֽא־<wbr>יְדַבְּר֣וּ</span> <span class="mam-doc-part-0">=א (געיה)</span><ul class="mam-doc-parts">
<li>
ל=וְלֹא־<wbr>יְדַבְּר֣וּ (אין געיה)</li>
</ul>
</td></tr>
<tr><td class="top-n-bot-bordered small"><span class="mam-spi-pe">{פ}</span><span class="mam-doc-callout">*</span></td><td></td><td class="top-n-bot-bordered"><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c3v14" title="פרק ג פסוק יד (3:14)" class="top-n-bot-bordered end-aligned">יד</td><td>רׇנִּי֙ בַּת־<wbr>צִיּ֔וֹן הָרִ֖יעוּ יִשְׂרָאֵ֑ל שִׂמְחִ֤י וְעׇלְזִי֙ בְּכׇל־<wbr>לֵ֔ב בַּ֖ת יְרוּשָׁלָֽ͏ִם׃</td><td></td></tr>
<tr><td id="c3v15" title="פרק ג פסוק טו (3:15)" class="top-n-bot-bordered end-aligned">טו</td><td>הֵסִ֤יר יְהֹוָה֙ מִשְׁפָּטַ֔יִךְ פִּנָּ֖ה אֹֽיְבֵ֑ךְ מֶ֣לֶךְ יִשְׂרָאֵ֤ל&nbsp;<span class="mam-lp-paseq">‖</span> יְהֹוָה֙ בְּקִרְבֵּ֔ךְ לֹא־<wbr>תִֽירְאִ֥י רָ֖ע עֽוֹד׃</td><td></td></tr>
<tr><td class="top-n-bot-bordered small"><span class="mam-spi-pe">{פ}</span><span class="mam-doc-callout">*</span></td><td></td><td class="top-n-bot-bordered"><span class="mam-doc-lemma">פפ</span> <span class="mam-doc-part-0">ל=אין פרשה</span></td></tr>
<tr><td id="c3v16" title="פרק ג פסוק טז (3:16)" class="top-n-bot-bordered end-aligned">טז</td><td>בַּיּ֣וֹם הַה֔וּא יֵאָמֵ֥ר לִירֽוּשָׁלַ֖͏ִם אַל־<wbr>תִּירָ֑אִי צִיּ֖וֹן אַל־<wbr>יִרְפּ֥וּ יָדָֽיִךְ׃</td><td></td></tr>
<tr><td id="c3v17" title="פרק ג פסוק יז (3:17)" class="top-n-bot-bordered end-aligned">יז</td><td>יְהֹוָ֧ה אֱלֹהַ֛יִךְ <span class="mam-doc-target-without-callout">בְּקִרְבֵּ֖ךְ</span> גִּבּ֣וֹר יוֹשִׁ֑יעַ יָשִׂ֨ישׂ עָלַ֜יִךְ בְּשִׂמְחָ֗ה <span class="mam-doc-target-without-callout">יַֽחֲרִישׁ֙</span> בְּאַ֣הֲבָת֔וֹ יָגִ֥יל עָלַ֖יִךְ בְּרִנָּֽה׃</td><td class="top-n-bot-bordered"><span class="mam-doc-lemma">בְּקִרְבֵּ֖ךְ</span> <span class="mam-doc-part-0">=א</span><ul class="mam-doc-parts">
<li>
ל!=בְּקִרְבֵּ֖ך (חסר שווא)</li>
<li>
הערת דותן (וכן בהקלדה ללא הערה)</li>
</ul>
<br><span class="mam-doc-lemma">יַֽחֲרִישׁ֙</span> <span class="mam-doc-part-0">=א (געיה)</span><ul class="mam-doc-parts">
<li>
ל=יַחֲרִישׁ֙ (אין געיה)</li>
</ul>
</td></tr>
<tr><td id="c3v18" title="פרק ג פסוק יח (3:18)" class="top-n-bot-bordered end-aligned">יח</td><td>נוּגֵ֧י מִמּוֹעֵ֛ד אָסַ֖פְתִּי מִמֵּ֣ךְ הָי֑וּ מַשְׂאֵ֥ת עָלֶ֖יהָ חֶרְפָּֽה׃</td><td></td></tr>
<tr><td id="c3v19" title="פרק ג פסוק יט (3:19)" class="top-n-bot-bordered end-aligned">יט</td><td>הִנְנִ֥י עֹשֶׂ֛ה אֶת־<wbr>כׇּל־<wbr>מְעַנַּ֖יִךְ בָּעֵ֣ת הַהִ֑יא וְהוֹשַׁעְתִּ֣י אֶת־<wbr>הַצֹּלֵעָ֗ה וְהַנִּדָּחָה֙ אֲקַבֵּ֔ץ וְשַׂמְתִּים֙ לִתְהִלָּ֣ה וּלְשֵׁ֔ם בְּכׇל־<wbr>הָאָ֖רֶץ בׇּשְׁתָּֽם׃</td><td></td></tr>
<tr><td id="c3v20" title="פרק ג פסוק כ (3:20)" class="top-n-bot-bordered end-aligned">כ</td><td>בָּעֵ֤ת הַהִיא֙ אָבִ֣יא אֶתְכֶ֔ם <span class="mam-doc-target-without-callout">וּבָעֵ֖ת</span> קַבְּצִ֣י אֶתְכֶ֑ם כִּֽי־<wbr>אֶתֵּ֨ן אֶתְכֶ֜ם לְשֵׁ֣ם וְלִתְהִלָּ֗ה בְּכֹל֙ עַמֵּ֣י <span class="mam-doc-target-without-callout">הָאָ֔רֶץ</span> בְּשׁוּבִ֧י אֶת־<wbr>שְׁבוּתֵיכֶ֛ם לְעֵינֵיכֶ֖ם אָמַ֥ר יְהֹוָֽה׃</td><td class="top-n-bot-bordered"><span class="mam-doc-lemma">וּבָעֵ֖ת</span> <span class="mam-doc-part-0">=א</span><ul class="mam-doc-parts">
<li>
ל=וּבָעֶ֖ת (בסגול!) וכך ציין דותן בספק, אבל המקליד רשם וּבָעֵ֖ת (בציר"ה; כנראה בעקבות BHS).</li>
<li>
הערת דותן</li>
</ul>
<br><span class="mam-doc-lemma">הָאָ֔רֶץ</span> <span class="mam-doc-part-0">מכאן ואילך חסרים ארבעה דפים בכתר ארם צובה. חסרים כאן סוף נבואת צפניה (ג'), נבואת חגי כולה (א'-ב'), ורוב נבואת זכריה מתחילתו (א'-ט'; עד זכריה ט,יז אחרי התיבה "דָּגָן֙"). יסוד הנוסח בחלק החסר הוא כתי״ל.</span></td></tr>
</table>
</body>
</html>
