<!doctype html>
<html lang="en">
<head>
<meta charset="utf-8">
<title>
MAM with doc: Job</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-note-callout { color: red; }
span.mam-doc-target { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
</style>
</head>
<body>
<a href="#c1v1">
1</a>
<a href="#c2v1">
2</a>
<a href="#c3v1">
3</a>
<a href="#c4v1">
4</a>
<a href="#c5v1">
5</a>
<a href="#c6v1">
6</a>
<a href="#c7v1">
7</a>
<a href="#c8v1">
8</a>
<a href="#c9v1">
9</a>
<a href="#c10v1">
10</a>
<a href="#c11v1">
11</a>
<a href="#c12v1">
12</a>
<a href="#c13v1">
13</a>
<a href="#c14v1">
14</a>
<a href="#c15v1">
15</a>
<a href="#c16v1">
16</a>
<a href="#c17v1">
17</a>
<a href="#c18v1">
18</a>
<a href="#c19v1">
19</a>
<a href="#c20v1">
20</a>
<a href="#c21v1">
21</a>
<a href="#c22v1">
22</a>
<a href="#c23v1">
23</a>
<a href="#c24v1">
24</a>
<a href="#c25v1">
25</a>
<a href="#c26v1">
26</a>
<a href="#c27v1">
27</a>
<a href="#c28v1">
28</a>
<a href="#c29v1">
29</a>
<a href="#c30v1">
30</a>
<a href="#c31v1">
31</a>
<a href="#c32v1">
32</a>
<a href="#c33v1">
33</a>
<a href="#c34v1">
34</a>
<a href="#c35v1">
35</a>
<a href="#c36v1">
36</a>
<a href="#c37v1">
37</a>
<a href="#c38v1">
38</a>
<a href="#c39v1">
39</a>
<a href="#c40v1">
40</a>
<a href="#c41v1">
41</a>
<a href="#c42v1">
42</a>
<table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1">א:</td><td>אִ֛ישׁ הָיָ֥ה בְאֶֽרֶץ־ע֖וּץ אִיּ֣וֹב שְׁמ֑וֹ וְהָיָ֣ה&thinsp;<span class="mam-lp-legarmeih">׀</span> הָאִ֣ישׁ הַה֗וּא תָּ֧ם וְיָשָׁ֛ר וִירֵ֥א אֱלֹהִ֖ים וְסָ֥ר מֵרָֽע׃</td><td></td></tr>
<tr><td id="c1v2">ב</td><td>וַיִּוָּ֥לְדוּ ל֛וֹ שִׁבְעָ֥ה בָנִ֖ים וְשָׁל֥וֹשׁ בָּנֽוֹת׃</td><td></td></tr>
<tr><td id="c1v3">ג</td><td>וַיְהִ֣י מִ֠קְנֵ֠הוּ שִֽׁבְעַ֨ת אַלְפֵי־צֹ֜אן וּשְׁלֹ֧שֶׁת אַלְפֵ֣י גְמַלִּ֗ים וַחֲמֵ֨שׁ מֵא֤וֹת צֶֽמֶד־בָּקָר֙ וַחֲמֵ֣שׁ מֵא֣וֹת אֲתוֹנ֔וֹת וַעֲבֻדָּ֖ה רַבָּ֣ה מְאֹ֑ד וַֽיְהִי֙ הָאִ֣ישׁ הַה֔וּא גָּד֖וֹל מִכׇּל־בְּנֵי־קֶֽדֶם׃</td><td></td></tr>
<tr><td id="c1v4">ד</td><td>וְהָלְכ֤וּ בָנָיו֙ וְעָשׂ֣וּ מִשְׁתֶּ֔ה בֵּ֖ית אִ֣ישׁ יוֹמ֑וֹ וְשָׁלְח֗וּ וְקָֽרְאוּ֙ לִשְׁלֹ֣שֶׁת אַחְיֹתֵיהֶ֔ם לֶאֱכֹ֥ל וְלִשְׁתּ֖וֹת עִמָּהֶֽם׃</td><td></td></tr>
<tr><td id="c1v5">ה</td><td>וַיְהִ֡י כִּ֣י הִקִּ֩יפוּ֩ יְמֵ֨י הַמִּשְׁתֶּ֜ה וַיִּשְׁלַ֧ח אִיּ֣וֹב וַֽיְקַדְּשֵׁ֗ם וְהִשְׁכִּ֣ים בַּבֹּ֘קֶר֮ וְהֶעֱלָ֣ה עֹלוֹת֮ מִסְפַּ֣ר כֻּלָּם֒ כִּ֚י אָמַ֣ר אִיּ֔וֹב אוּלַי֙ חָטְא֣וּ בָנַ֔י וּבֵרְﬞכ֥וּ<span class="mam-doc-note-callout">*</span> אֱלֹהִ֖ים בִּלְבָבָ֑ם כָּ֛כָה יַעֲשֶׂ֥ה אִיּ֖וֹב כׇּל־הַיָּמִֽים׃&nbsp;<span class="mam-spi-pe">{פ}</span><br class="mam-br-after-pe"></td><td><span class="mam-doc-target">וּבֵרְﬞכ֥וּ</span> <span class="mam-doc-parts">א=וּבֵרֲכ֥וּ (חטף)</span></td></tr>
<tr><td id="c1v6">ו</td><td>וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָאֱלֹהִ֔ים לְהִתְיַצֵּ֖ב עַל־יְהֹוָ֑ה וַיָּב֥וֹא גַֽם־הַשָּׂטָ֖ן בְּתוֹכָֽם׃</td><td></td></tr>
<tr><td id="c1v7">ז</td><td>וַיֹּ֧אמֶר יְהֹוָ֛ה אֶל־הַשָּׂטָ֖ן מֵאַ֣יִן תָּבֹ֑א וַיַּ֨עַן הַשָּׂטָ֤ן אֶת־יְהֹוָה֙ וַיֹּאמַ֔ר מִשּׁ֣וּט בָּאָ֔רֶץ וּמֵֽהִתְהַלֵּ֖ךְ בָּֽהּ׃</td><td></td></tr>
<tr><td id="c1v8">ח</td><td>וַיֹּ֤אמֶר יְהֹוָה֙ אֶל־הַשָּׂטָ֔ן הֲשַׂ֥מְתָּ לִבְּךָ֖ עַל־עַבְדִּ֣י אִיּ֑וֹב כִּ֣י אֵ֤ין כָּמֹ֙הוּ֙ בָּאָ֔רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֥ר מֵרָֽע׃</td><td></td></tr>
<tr><td id="c1v9">ט</td><td>וַיַּ֧עַן הַשָּׂטָ֛ן אֶת־יְהֹוָ֖ה וַיֹּאמַ֑ר הַֽחִנָּ֔ם יָרֵ֥א אִיּ֖וֹב אֱלֹהִֽים׃</td><td></td></tr>
<tr><td id="c1v10">י</td><td>הֲלֹֽא־<span class="mam-kq"><span class="mam-kq-q">[אַ֠תָּ֠ה]</span> <span class="mam-kq-k">(את)</span></span> שַׂ֣כְתָּ בַעֲד֧וֹ וּבְעַד־בֵּית֛וֹ וּבְעַ֥ד כׇּל־אֲשֶׁר־ל֖וֹ מִסָּבִ֑יב מַעֲשֵׂ֤ה יָדָיו֙ בֵּרַ֔כְתָּ וּמִקְנֵ֖הוּ פָּרַ֥ץ בָּאָֽרֶץ׃</td><td></td></tr>
<tr><td id="c1v11">יא</td><td>וְאוּלָם֙ שְֽׁלַֽח־נָ֣א יָֽדְךָ֔ וְגַ֖ע בְּכׇל־אֲשֶׁר־ל֑וֹ אִם־לֹ֥א עַל־פָּנֶ֖יךָ יְבָרְﬞכֶֽךָּ<span class="mam-doc-note-callout">*</span>׃</td><td><span class="mam-doc-target">יְבָרְﬞכֶֽךָּ</span> <span class="mam-doc-parts">א=יְבָרֲכֶֽךָּ (חטף)</span></td></tr>
<tr><td id="c1v12">יב</td><td>וַיֹּ֨אמֶר יְהֹוָ֜ה אֶל־הַשָּׂטָ֗ן הִנֵּ֤ה כׇל־אֲשֶׁר־לוֹ֙ בְּיָדֶ֔ךָ רַ֣ק אֵלָ֔יו אַל־תִּשְׁלַ֖ח יָדֶ֑ךָ וַיֵּצֵא֙ הַשָּׂטָ֔ן מֵעִ֖ם פְּנֵ֥י יְהֹוָֽה׃</td><td></td></tr>
<tr><td id="c1v13">יג</td><td>וַיְהִ֖י הַיּ֑וֹם וּבָנָ֨יו וּבְנֹתָ֤יו אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃</td><td></td></tr>
<tr><td id="c1v14">יד</td><td>וּמַלְאָ֛ךְ בָּ֥א אֶל־אִיּ֖וֹב וַיֹּאמַ֑ר הַבָּקָר֙ הָי֣וּ חֹֽרְשׁ֔וֹת וְהָאֲתֹנ֖וֹת רֹע֥וֹת עַל־יְדֵיהֶֽם׃</td><td></td></tr>
<tr><td id="c1v15">טו</td><td>וַתִּפֹּ֤ל שְׁבָא֙ וַתִּקָּחֵ֔ם וְאֶת־הַנְּעָרִ֖ים הִכּ֣וּ לְפִי־חָ֑רֶב וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃</td><td></td></tr>
<tr><td id="c1v16">טז</td><td>ע֣וֹד&thinsp;<span class="mam-lp-legarmeih">׀</span> זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ אֵ֣שׁ אֱלֹהִ֗ים נָֽפְלָה֙ מִן־הַשָּׁמַ֔יִם וַתִּבְעַ֥ר בַּצֹּ֛אן וּבַנְּעָרִ֖ים וַתֹּֽאכְלֵ֑ם וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃</td><td></td></tr>
<tr><td id="c1v17">יז</td><td>ע֣וֹד&thinsp;<span class="mam-lp-legarmeih">׀</span> זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ כַּשְׂדִּ֞ים שָׂ֣מוּ&thinsp;<span class="mam-lp-legarmeih">׀</span> שְׁלֹשָׁ֣ה רָאשִׁ֗ים וַֽיִּפְשְׁט֤וּ עַל־הַגְּמַלִּים֙ וַיִּקָּח֔וּם וְאֶת־הַנְּעָרִ֖ים הִכּ֣וּ לְפִי־חָ֑רֶב וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃</td><td></td></tr>
<tr><td id="c1v18">יח</td><td>עַ֚ד זֶ֣ה מְדַבֵּ֔ר וְזֶ֖ה בָּ֣א וַיֹּאמַ֑ר בָּנֶ֨יךָ וּבְנוֹתֶ֤יךָ אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃</td><td></td></tr>
<tr><td id="c1v19">יט</td><td>וְהִנֵּה֩ ר֨וּחַ גְּדוֹלָ֜ה בָּ֣אָה&thinsp;<span class="mam-lp-legarmeih">׀</span> מֵעֵ֣בֶר הַמִּדְבָּ֗ר וַיִּגַּע֙ בְּאַרְבַּע֙ פִּנּ֣וֹת הַבַּ֔יִת וַיִּפֹּ֥ל עַל־הַנְּעָרִ֖ים וַיָּמ֑וּתוּ וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃</td><td></td></tr>
<tr><td id="c1v20">כ</td><td>וַיָּ֤קׇם אִיּוֹב֙ וַיִּקְרַ֣ע אֶת־מְעִל֔וֹ וַיָּ֖גׇז אֶת־רֹאשׁ֑וֹ וַיִּפֹּ֥ל אַ֖רְצָה וַיִּשְׁתָּֽחוּ׃</td><td></td></tr>
<tr><td id="c1v21">כא</td><td>וַיֹּ֩אמֶר֩ עָרֹ֨ם יָצָ֜תִי מִבֶּ֣טֶן אִמִּ֗י וְעָרֹם֙ אָשׁ֣וּב שָׁ֔מָּה יְהֹוָ֣ה נָתַ֔ן וַֽיהֹוָ֖ה לָקָ֑ח יְהִ֛י שֵׁ֥ם יְהֹוָ֖ה מְבֹרָֽךְ׃</td><td></td></tr>
<tr><td id="c1v22">כב</td><td>בְּכׇל־זֹ֖את לֹא־חָטָ֣א אִיּ֑וֹב וְלֹא־נָתַ֥ן תִּפְלָ֖ה לֵאלֹהִֽים׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c2v1">ב:</td><td>וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָאֱלֹהִ֔ים לְהִתְיַצֵּ֖ב עַל־יְהֹוָ֑ה וַיָּב֤וֹא גַֽם־הַשָּׂטָן֙ בְּתֹכָ֔ם לְהִתְיַצֵּ֖ב עַל־יְהֹוָֽה׃</td><td></td></tr>
<tr><td id="c2v2">ב</td><td>וַיֹּ֤אמֶר יְהֹוָה֙ אֶל־הַשָּׂטָ֔ן אֵ֥י מִזֶּ֖ה תָּבֹ֑א וַיַּ֨עַן הַשָּׂטָ֤ן אֶת־יְהֹוָה֙ וַיֹּאמַ֔ר מִשֻּׁ֣ט בָּאָ֔רֶץ וּמֵֽהִתְהַלֵּ֖ךְ בָּֽהּ׃</td><td></td></tr>
<tr><td id="c2v3">ג</td><td>וַיֹּ֨אמֶר יְהֹוָ֜ה אֶל־הַשָּׂטָ֗ן הֲשַׂ֣מְתָּ לִבְּךָ֮ אֶל־עַבְדִּ֣י אִיּוֹב֒ כִּי֩ אֵ֨ין כָּמֹ֜הוּ בָּאָ֗רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֣ר מֵרָ֑ע וְעֹדֶ֙נּוּ֙ מַחֲזִ֣יק בְּתֻמָּת֔וֹ וַתְּסִיתֵ֥נִי ב֖וֹ לְבַלְּע֥וֹ חִנָּֽם׃</td><td></td></tr>
<tr><td id="c2v4">ד</td><td>וַיַּ֧עַן הַשָּׂטָ֛ן אֶת־יְהֹוָ֖ה וַיֹּאמַ֑ר ע֣וֹר בְּעַד־ע֗וֹר וְכֹל֙ אֲשֶׁ֣ר לָאִ֔ישׁ יִתֵּ֖ן בְּעַ֥ד נַפְשֽׁוֹ׃</td><td></td></tr>
<tr><td id="c2v5">ה</td><td>אוּלָם֙ שְֽׁלַֽח־נָ֣א יָֽדְךָ֔ וְגַ֥ע אֶל־עַצְמ֖וֹ וְאֶל־בְּשָׂר֑וֹ אִם־לֹ֥א אֶל־פָּנֶ֖יךָ יְבָרְﬞכֶֽךָּ<span class="mam-doc-note-callout">*</span>׃</td><td><span class="mam-doc-target">יְבָרְﬞכֶֽךָּ</span> <span class="mam-doc-parts">א=יְבָרֲכֶֽךָּ (חטף)</span></td></tr>
<tr><td id="c2v6">ו</td><td>וַיֹּ֧אמֶר יְהֹוָ֛ה אֶל־הַשָּׂטָ֖ן הִנּ֣וֹ בְיָדֶ֑ךָ אַ֖ךְ אֶת־נַפְשׁ֥וֹ שְׁמֹֽר׃</td><td></td></tr>
<tr><td id="c2v7">ז</td><td>וַיֵּצֵא֙ הַשָּׂטָ֔ן מֵאֵ֖ת פְּנֵ֣י יְהֹוָ֑ה וַיַּ֤ךְ אֶת־אִיּוֹב֙ בִּשְׁחִ֣ין רָ֔ע מִכַּ֥ף רַגְל֖וֹ <span class="mam-kq"><span class="mam-kq-k">(עד)</span> <span class="mam-kq-q">[וְעַ֥ד]</span></span> קׇדְקֳדֽוֹ׃</td><td></td></tr>
<tr><td id="c2v8">ח</td><td>וַיִּֽקַּֽח־ל֣וֹ חֶ֔רֶשׂ לְהִתְגָּרֵ֖ד בּ֑וֹ וְה֖וּא יֹשֵׁ֥ב בְּתוֹךְ־הָאֵֽפֶר׃</td><td></td></tr>
<tr><td id="c2v9">ט</td><td>וַתֹּ֤אמֶר לוֹ֙ אִשְׁתּ֔וֹ עֹדְךָ֖ מַחֲזִ֣יק בְּתֻמָּתֶ֑ךָ בָּרֵ֥ךְ אֱלֹהִ֖ים וָמֻֽת׃</td><td></td></tr>
<tr><td id="c2v10">י</td><td>וַיֹּ֣אמֶר אֵלֶ֗יהָ כְּדַבֵּ֞ר אַחַ֤ת הַנְּבָלוֹת֙ תְּדַבֵּ֔רִי גַּ֣ם אֶת־הַטּ֗וֹב נְקַבֵּל֙ מֵאֵ֣ת הָאֱלֹהִ֔ים וְאֶת־הָרָ֖ע לֹ֣א נְקַבֵּ֑ל בְּכׇל־זֹ֛את לֹא־חָטָ֥א אִיּ֖וֹב בִּשְׂפָתָֽיו׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c2v11">יא</td><td>וַֽיִּשְׁמְע֞וּ שְׁלֹ֣שֶׁת&thinsp;<span class="mam-lp-legarmeih">׀</span> רֵעֵ֣י אִיּ֗וֹב אֵ֣ת כׇּל־הָרָעָ֣ה הַזֹּאת֮ הַבָּ֣אָה עָלָיו֒ וַיָּבֹ֙אוּ֙ אִ֣ישׁ מִמְּקֹמ֔וֹ אֱלִיפַ֤ז הַתֵּֽימָנִי֙ וּבִלְדַּ֣ד הַשּׁוּחִ֔י וְצוֹפַ֖ר הַנַּֽעֲמָתִ֑י וַיִּוָּעֲד֣וּ יַחְדָּ֔ו לָב֥וֹא לָנֽוּד־ל֖וֹ וּֽלְנַחֲמֽוֹ׃</td><td></td></tr>
<tr><td id="c2v12">יב</td><td>וַיִּשְׂא֨וּ אֶת־עֵינֵיהֶ֤ם מֵֽרָחוֹק֙ וְלֹ֣א הִכִּירֻ֔הוּ וַיִּשְׂא֥וּ קוֹלָ֖ם וַיִּבְכּ֑וּ וַֽיִּקְרְעוּ֙ אִ֣ישׁ מְעִל֔וֹ וַיִּזְרְק֥וּ עָפָ֛ר עַל־רָאשֵׁיהֶ֖ם הַשָּׁמָֽיְמָה׃</td><td></td></tr>
<tr><td id="c2v13">יג</td><td>וַיֵּֽשְׁב֤וּ אִתּוֹ֙ לָאָ֔רֶץ שִׁבְעַ֥ת יָמִ֖ים וְשִׁבְעַ֣ת לֵיל֑וֹת וְאֵין־דֹּבֵ֤ר אֵלָיו֙ דָּבָ֔ר כִּ֣י רָא֔וּ כִּי־גָדַ֥ל הַכְּאֵ֖ב מְאֹֽד׃</td><td></td></tr>
<tr><td id="c3v1">ג:</td><td>אַֽחֲרֵי־כֵ֗ן פָּתַ֤ח אִיּוֹב֙ אֶת־פִּ֔יהוּ וַיְקַלֵּ֖ל אֶת־יוֹמֽוֹ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c3v2">ב</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c3v3">ג</td><td>יֹ֣אבַד י֭וֹם אִוָּ֣לֶד בּ֑וֹ וְהַלַּ֥יְלָה אָ֝מַ֗ר הֹ֣רָה גָֽבֶר׃</td><td></td></tr>
<tr><td id="c3v4">ד</td><td>הַיּ֥וֹם הַה֗וּא יְֽהִ֫י<span class="mam-implicit-maqaf">־</span>חֹ֥שֶׁךְ אַֽל־יִדְרְשֵׁ֣הוּ אֱל֣וֹהַּ מִמַּ֑עַל וְאַל־תּוֹפַ֖ע עָלָ֣יו נְהָרָֽה׃</td><td></td></tr>
<tr><td id="c3v5">ה</td><td>יִגְאָלֻ֡הוּ חֹ֣שֶׁךְ וְ֭צַלְמָוֶת תִּשְׁכׇּן־עָלָ֣יו עֲנָנָ֑ה יְ֝בַעֲתֻ֗הוּ כִּֽמְרִ֥ירֵי יֽוֹם׃</td><td></td></tr>
<tr><td id="c3v6">ו</td><td>הַלַּ֥יְלָה הַהוּא֮ יִקָּחֵ֢ה֫וּ אֹ֥פֶל אַל־יִ֭חַדְּ בִּימֵ֣י שָׁנָ֑ה בְּמִסְפַּ֥ר יְ֝רָחִ֗ים אַל־יָבֹֽא׃</td><td></td></tr>
<tr><td id="c3v7">ז</td><td>הִנֵּ֤ה הַלַּ֣יְלָה הַ֭הוּא יְהִ֣י גַלְמ֑וּד אַל־תָּב֖וֹא רְנָנָ֣ה בֽוֹ׃</td><td></td></tr>
<tr><td id="c3v8">ח</td><td>יִקְּבֻ֥הוּ אֹֽרְﬞרֵי־י֑וֹם<span class="mam-doc-note-callout">*</span> הָ֝עֲתִידִ֗ים עֹרֵ֥ר לִוְיָתָֽן׃</td><td><span class="mam-doc-target">אֹֽרְﬞרֵי־י֑וֹם</span> <span class="mam-doc-parts">א=אֹֽרֲרֵי־י֑וֹם (חטף)</span></td></tr>
<tr><td id="c3v9">ט</td><td>יֶחְשְׁכוּ֮ כּוֹכְבֵ֢י נִ֫שְׁפּ֥וֹ יְקַו־לְא֥וֹר וָאַ֑יִן וְאַל־יִ֝רְאֶ֗ה בְּעַפְעַפֵּי־שָֽׁחַר׃</td><td></td></tr>
<tr><td id="c3v10">י</td><td>כִּ֤י לֹ֣א סָ֭גַר דַּלְתֵ֣י בִטְנִ֑י וַיַּסְתֵּ֥ר עָ֝מָ֗ל מֵעֵינָֽי׃</td><td></td></tr>
<tr><td id="c3v11">יא</td><td>לָ֤מָּה לֹּ֣א מֵרֶ֣חֶם אָמ֑וּת מִבֶּ֖טֶן יָצָ֣אתִי וְאֶגְוָֽע׃</td><td></td></tr>
<tr><td id="c3v12">יב</td><td>מַ֭דּוּעַ קִדְּמ֣וּנִי בִרְכָּ֑יִם וּמַה־שָּׁ֝דַ֗יִם כִּ֣י אִינָֽק׃</td><td></td></tr>
<tr><td id="c3v13">יג</td><td>כִּֽי־עַ֭תָּה שָׁכַ֣בְתִּי וְאֶשְׁק֑וֹט יָ֝שַׁ֗נְתִּי אָ֤ז&thinsp;<span class="mam-lp-legarmeih">׀</span> יָנ֬וּחַֽ לִֽי׃</td><td></td></tr>
<tr><td id="c3v14">יד</td><td>עִם־מְ֭לָכִים וְיֹ֣עֲצֵי אָ֑רֶץ הַבֹּנִ֖ים חֳרָב֣וֹת לָֽמוֹ׃</td><td></td></tr>
<tr><td id="c3v15">טו</td><td>א֣וֹ עִם־שָׂ֭רִים זָהָ֣ב לָהֶ֑ם הַֽמְﬞמַלְאִ֖ים<span class="mam-doc-note-callout">*</span> בָּתֵּיהֶ֣ם כָּֽסֶף׃</td><td><span class="mam-doc-target">הַֽמְﬞמַלְאִ֖ים</span> <span class="mam-doc-parts">א=הַֽמֲמַלְאִ֖ים (חטף)</span></td></tr>
<tr><td id="c3v16">טז</td><td>א֤וֹ כְנֵ֣פֶל טָ֭מוּן לֹ֣א אֶהְיֶ֑ה כְּ֝עֹלְﬞלִ֗ים<span class="mam-doc-note-callout">*</span> לֹא־רָ֥אוּ אֽוֹר׃</td><td><span class="mam-doc-target">כְּ֝עֹלְﬞלִ֗ים</span> <span class="mam-doc-parts">א=כְּ֝עֹלֲלִ֗ים (חטף)</span></td></tr>
<tr><td id="c3v17">יז</td><td>שָׁ֣ם רְ֭שָׁעִים חָ֣דְלוּ רֹ֑גֶז וְשָׁ֥ם יָ֝נ֗וּחוּ יְגִ֣יעֵי כֹֽחַ׃</td><td></td></tr>
<tr><td id="c3v18">יח</td><td>יַ֭חַד אֲסִירִ֣ים שַׁאֲנָ֑נוּ לֹ֥א שָׁ֝מְע֗וּ ק֣וֹל נֹגֵֽשׂ׃</td><td></td></tr>
<tr><td id="c3v19">יט</td><td>קָטֹ֣ן וְ֭גָדוֹל שָׁ֣ם ה֑וּא וְ֝עֶ֗בֶד חׇפְשִׁ֥י מֵאֲדֹנָֽיו׃</td><td></td></tr>
<tr><td id="c3v20">כ</td><td>לָ֤מָּה יִתֵּ֣ן לְעָמֵ֣ל א֑וֹר וְ֝חַיִּ֗ים לְמָ֣רֵי נָֽפֶשׁ׃</td><td></td></tr>
<tr><td id="c3v21">כא</td><td>הַֽמְﬞחַכִּ֣ים<span class="mam-doc-note-callout">*</span> לַמָּ֣וֶת וְאֵינֶ֑נּוּ וַֽ֝יַּחְפְּרֻ֗הוּ מִמַּטְמוֹנִֽים׃</td><td><span class="mam-doc-target">הַֽמְﬞחַכִּ֣ים</span> <span class="mam-doc-parts">א=הַֽמֲחַכִּ֣ים (חטף)</span></td></tr>
<tr><td id="c3v22">כב</td><td>הַשְּׂמֵחִ֥ים אֱלֵי־גִ֑יל יָ֝שִׂ֗ישׂוּ כִּ֣י יִמְצְאוּ־קָֽבֶר׃</td><td></td></tr>
<tr><td id="c3v23">כג</td><td>לְ֭גֶבֶר אֲשֶׁר־דַּרְכּ֣וֹ נִסְתָּ֑רָה וַיָּ֖סֶךְ אֱל֣וֹהַּ בַּעֲדֽוֹ׃</td><td></td></tr>
<tr><td id="c3v24">כד</td><td>כִּֽי־לִפְנֵ֣י לַ֭חְמִי אַנְחָתִ֣י תָבֹ֑א וַֽיִּתְּכ֥וּ כַ֝מַּ֗יִם שַׁאֲגֹתָֽי׃</td><td></td></tr>
<tr><td id="c3v25">כה</td><td>כִּ֤י פַ֣חַד פָּ֭חַדְתִּי וַיֶּאֱתָיֵ֑נִי וַאֲשֶׁ֥ר יָ֝גֹ֗רְתִּי יָ֣בֹא לִֽי׃</td><td></td></tr>
<tr><td id="c3v26">כו</td><td>לֹ֤א שָׁלַ֨וְתִּי&thinsp;<span class="mam-lp-legarmeih">׀</span> וְלֹ֖א שָׁקַ֥טְתִּי וְֽלֹא־נָ֗חְתִּי וַיָּ֥בֹא רֹֽגֶז׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c4v1">ד:</td><td>וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃</td><td></td></tr>
<tr><td id="c4v2">ב</td><td>הֲנִסָּ֬ה דָבָ֣ר אֵלֶ֣יךָ תִּלְאֶ֑ה וַעְצֹ֥ר בְּ֝מִלִּ֗ין מִ֣י יוּכָֽל׃</td><td></td></tr>
<tr><td id="c4v3">ג</td><td>הִ֭נֵּה יִסַּ֣רְתָּ רַבִּ֑ים וְיָדַ֖יִם רָפ֣וֹת תְּחַזֵּֽק׃</td><td></td></tr>
<tr><td id="c4v4">ד</td><td>כּ֭וֹשֵׁל יְקִימ֣וּן מִלֶּ֑יךָ וּבִרְכַּ֖יִם כֹּרְע֣וֹת תְּאַמֵּֽץ׃</td><td></td></tr>
<tr><td id="c4v5">ה</td><td>כִּ֤י עַתָּ֨ה&thinsp;<span class="mam-lp-legarmeih">׀</span> תָּב֣וֹא אֵלֶ֣יךָ וַתֵּ֑לֶא תִּגַּ֥ע עָ֝דֶ֗יךָ וַתִּבָּהֵֽל׃</td><td></td></tr>
<tr><td id="c4v6">ו</td><td>הֲלֹ֣א יִ֭רְאָתְךָ כִּסְלָתֶ֑ךָ תִּ֝קְוָתְךָ֗ וְתֹ֣ם דְּרָכֶֽיךָ׃</td><td></td></tr>
<tr><td id="c4v7">ז</td><td>זְכׇר־נָ֗א מִ֤י ה֣וּא נָקִ֣י אָבָ֑ד וְ֝אֵיפֹ֗ה יְשָׁרִ֥ים נִכְחָֽדוּ׃</td><td></td></tr>
<tr><td id="c4v8">ח</td><td>כַּאֲשֶׁ֣ר רָ֭אִיתִי חֹ֣רְשֵׁי אָ֑וֶן וְזֹרְעֵ֖י עָמָ֣ל יִקְצְרֻֽהוּ׃</td><td></td></tr>
<tr><td id="c4v9">ט</td><td>מִנִּשְׁמַ֣ת אֱל֣וֹהַּ יֹאבֵ֑דוּ וּמֵר֖וּחַ אַפּ֣וֹ יִכְלֽוּ׃</td><td></td></tr>
<tr><td id="c4v10">י</td><td>שַׁאֲגַ֣ת אַ֭רְיֵה וְק֣וֹל שָׁ֑חַל וְשִׁנֵּ֖י כְפִירִ֣ים נִתָּֽעוּ׃</td><td></td></tr>
<tr><td id="c4v11">יא</td><td>לַ֭יִשׁ אֹבֵ֣ד מִבְּלִי־טָ֑רֶף וּבְנֵ֥י לָ֝בִ֗יא יִתְפָּרָֽדוּ׃</td><td></td></tr>
<tr><td id="c4v12">יב</td><td>וְ֭אֵלַי דָּבָ֣ר יְגֻנָּ֑ב וַתִּקַּ֥ח אׇ֝זְנִ֗י שֵׁ֣מֶץ מֶֽנְהֽוּ׃</td><td></td></tr>
<tr><td id="c4v13">יג</td><td>בִּ֭שְׂעִפִּים מֵחֶזְיֹנ֣וֹת לָ֑יְלָה בִּנְפֹ֥ל תַּ֝רְדֵּמָ֗ה עַל־אֲנָשִֽׁים׃</td><td></td></tr>
<tr><td id="c4v14">יד</td><td>פַּ֣חַד קְ֭רָאַנִי וּרְעָדָ֑ה וְרֹ֖ב עַצְמוֹתַ֣י הִפְחִֽיד׃</td><td></td></tr>
<tr><td id="c4v15">טו</td><td>וְ֭רוּחַ עַל־פָּנַ֣י יַחֲלֹ֑ף תְּ֝סַמֵּ֗ר שַׂעֲרַ֥ת בְּשָׂרִֽי׃</td><td></td></tr>
<tr><td id="c4v16">טז</td><td>יַעֲמֹ֤ד&thinsp;<span class="mam-lp-legarmeih">׀</span> וְֽלֹא־אַכִּ֬יר מַרְאֵ֗הוּ תְּ֭מוּנָה לְנֶ֣גֶד עֵינָ֑י דְּמָמָ֖ה וָק֣וֹל אֶשְׁמָֽע׃</td><td></td></tr>
<tr><td id="c4v17">יז</td><td>הַ֭אֱנוֹשׁ מֵאֱל֣וֹהַּ יִצְדָּ֑ק אִ֥ם מֵ֝עֹשֵׂ֗הוּ יִטְהַר־גָּֽבֶר׃</td><td></td></tr>
<tr><td id="c4v18">יח</td><td>הֵ֣ן בַּ֭עֲבָדָיו לֹ֣א יַאֲמִ֑ין וּ֝בְמַלְאָכָ֗יו יָשִׂ֥ים <span class="mam-dqq-unstressed">תׇּהֳלָֽה</span>׃</td><td></td></tr>
<tr><td id="c4v19">יט</td><td>אַ֤ף&thinsp;<span class="mam-lp-legarmeih">׀</span> שֹׁכְנֵ֬י בָֽתֵּי־חֹ֗מֶר אֲשֶׁר־בֶּעָפָ֥ר יְסוֹדָ֑ם יְ֝דַכְּא֗וּם לִפְנֵי־עָֽשׁ׃</td><td></td></tr>
<tr><td id="c4v20">כ</td><td>מִבֹּ֣קֶר לָעֶ֣רֶב יֻכַּ֑תּוּ מִבְּלִ֥י מֵ֝שִׂ֗ים לָנֶ֥צַח יֹאבֵֽדוּ׃</td><td></td></tr>
<tr><td id="c4v21">כא</td><td>הֲלֹא־נִסַּ֣ע יִתְרָ֣ם בָּ֑ם יָ֝מ֗וּתוּ וְלֹ֣א בְחׇכְמָֽה׃</td><td></td></tr>
<tr><td id="c5v1">ה:</td><td>קְֽרָא־נָ֭א הֲיֵ֣שׁ עוֹנֶ֑ךָּ וְאֶל־מִ֖י מִקְּדֹשִׁ֣ים תִּפְנֶֽה׃</td><td></td></tr>
<tr><td id="c5v2">ב</td><td>כִּֽי־לֶ֭אֱוִיל יַהֲרׇג־כָּ֑עַשׂ וּ֝פֹתֶ֗ה תָּמִ֥ית קִנְאָֽה׃</td><td></td></tr>
<tr><td id="c5v3">ג</td><td>אֲֽנִי־רָ֭אִיתִי אֱוִ֣יל מַשְׁרִ֑ישׁ וָאֶקּ֖וֹב נָוֵ֣הוּ פִתְאֹֽם׃</td><td></td></tr>
<tr><td id="c5v4">ד</td><td>יִרְחֲק֣וּ בָנָ֣יו מִיֶּ֑שַׁע וְיִֽדַּכְּא֥וּ בַ֝שַּׁ֗עַר וְאֵ֣ין מַצִּֽיל׃</td><td></td></tr>
<tr><td id="c5v5">ה</td><td>אֲשֶׁ֤ר קְצִיר֨וֹ&thinsp;<span class="mam-lp-legarmeih">׀</span> רָ֘עֵ֤ב יֹאכֵ֗ל וְאֶֽל־מִצִּנִּ֥ים יִקָּחֵ֑הוּ וְשָׁאַ֖ף צַמִּ֣ים חֵילָֽם׃</td><td></td></tr>
<tr><td id="c5v6">ו</td><td>כִּ֤י&thinsp;<span class="mam-lp-legarmeih">׀</span> לֹא־יֵצֵ֣א מֵעָפָ֣ר אָ֑וֶן וּ֝מֵאֲדָמָ֗ה לֹא־יִצְמַ֥ח עָמָֽל׃</td><td></td></tr>
<tr><td id="c5v7">ז</td><td>כִּֽי־אָ֭דָם לְעָמָ֣ל יוּלָּ֑ד וּבְנֵי־רֶ֝֗שֶׁף<span class="mam-doc-note-callout">*</span> יַגְבִּ֥יהוּ עֽוּף׃</td><td><span class="mam-doc-target">וּבְנֵי־רֶ֝֗שֶׁף</span> <span class="mam-doc-parts">א=וּבְנֵי־רֶ֝שֶׁף (השמטת נקודת הרביע)</span></td></tr>
<tr><td id="c5v8">ח</td><td>אוּלָ֗ם אֲ֭נִי אֶדְרֹ֣שׁ אֶל־אֵ֑ל וְאֶל־אֱ֝לֹהִ֗ים אָשִׂ֥ים דִּבְרָתִֽי׃</td><td></td></tr>
<tr><td id="c5v9">ט</td><td>עֹשֶׂ֣ה גְ֭דֹלוֹת וְאֵ֣ין חֵ֑קֶר נִ֝פְלָא֗וֹת עַד־אֵ֥ין מִסְפָּֽר׃</td><td></td></tr>
<tr><td id="c5v10">י</td><td>הַנֹּתֵ֣ן מָ֭טָר עַל־פְּנֵי־אָ֑רֶץ וְשֹׁ֥לֵֽחַ מַ֝֗יִם<span class="mam-doc-note-callout">*</span> עַל־פְּנֵ֥י חוּצֽוֹת׃</td><td><span class="mam-doc-target">מַ֝֗יִם</span> <span class="mam-doc-parts">א=מַ֝יִם (השמטת נקודת הרביע)</span></td></tr>
<tr><td id="c5v11">יא</td><td>לָשׂ֣וּם שְׁפָלִ֣ים לְמָר֑וֹם וְ֝קֹדְרִ֗ים שָׂ֣גְבוּ יֶֽשַׁע׃</td><td></td></tr>
<tr><td id="c5v12">יב</td><td>מֵ֭פֵר מַחְשְׁב֣וֹת עֲרוּמִ֑ים וְֽלֹא־תַעֲשֶׂ֥נָה יְ֝דֵיהֶ֗ם תֻּֽשִׁיָּֽה׃</td><td></td></tr>
<tr><td id="c5v13">יג</td><td>לֹכֵ֣ד חֲכָמִ֣ים בְּעׇרְמָ֑ם וַעֲצַ֖ת נִפְתָּלִ֣ים נִמְהָֽרָה׃</td><td></td></tr>
<tr><td id="c5v14">יד</td><td>יוֹמָ֥ם יְפַגְּשׁוּ־חֹ֑שֶׁךְ וְ֝כַלַּ֗יְלָה יְֽמַשְׁﬞשׁ֥וּ<span class="mam-doc-note-callout">*</span> <span class="mam-dqq-unstressed">בַֽצׇּהֳרָֽיִם</span>׃</td><td><span class="mam-doc-target">יְֽמַשְׁﬞשׁ֥וּ</span> <span class="mam-doc-parts">א=יְֽמַשֲׁשׁ֥וּ (חטף)</span></td></tr>
<tr><td id="c5v15">טו</td><td>וַיֹּ֣שַׁע מֵ֭חֶרֶב מִפִּיהֶ֑ם וּמִיַּ֖ד חָזָ֣ק אֶבְיֽוֹן׃</td><td></td></tr>
<tr><td id="c5v16">טז</td><td>וַתְּהִ֣י לַדַּ֣ל תִּקְוָ֑ה וְ֝עֹלָ֗תָה קָ֣פְצָה פִּֽיהָ׃</td><td></td></tr>
<tr><td id="c5v17">יז</td><td>הִנֵּ֤ה אַשְׁרֵ֣י אֱ֭נוֹשׁ יוֹכִחֶ֣נּוּ אֱל֑וֹהַּ וּמוּסַ֥ר שַׁ֝דַּ֗י אַל־תִּמְאָֽס׃</td><td></td></tr>
<tr><td id="c5v18">יח</td><td>כִּ֤י ה֣וּא יַכְאִ֣יב וְיֶחְבָּ֑שׁ יִ֝מְחַ֗ץ <span class="mam-kq-trivial">וְיָדָ֥ו</span><span class="mam-doc-note-callout">*</span> תִּרְפֶּֽינָה׃</td><td><span class="mam-doc-target">וְיָדָ֥ו</span> <span class="mam-doc-parts">א-קרי=וְיָדָ֥יו</span></td></tr>
<tr><td id="c5v19">יט</td><td>בְּשֵׁ֣שׁ צָ֭רוֹת יַצִּילֶ֑ךָּ וּבְשֶׁ֓בַע&thinsp;<span class="mam-lp-legarmeih">׀</span> לֹֽא־יִגַּ֖ע בְּךָ֣ רָֽע׃</td><td></td></tr>
<tr><td id="c5v20">כ</td><td>בְּֽ֭רָעָב פָּדְךָ֣ מִמָּ֑וֶת וּ֝בְמִלְחָמָ֗ה מִ֣ידֵי חָֽרֶב׃</td><td></td></tr>
<tr><td id="c5v21">כא</td><td>בְּשׁ֣וֹט לָ֭שׁוֹן תֵּחָבֵ֑א וְֽלֹא־תִירָ֥א מִ֝שֹּׁ֗ד כִּ֣י יָבֽוֹא׃</td><td></td></tr>
<tr><td id="c5v22">כב</td><td>לְשֹׁ֣ד וּלְכָפָ֣ן תִּשְׂחָ֑ק וּֽמֵחַיַּ֥ת הָ֝אָ֗רֶץ אַל־תִּירָֽא׃</td><td></td></tr>
<tr><td id="c5v23">כג</td><td>כִּ֤י עִם־אַבְנֵ֣י הַשָּׂדֶ֣ה בְרִיתֶ֑ךָ וְחַיַּ֥ת הַ֝שָּׂדֶ֗ה הׇשְׁלְמָה־לָּֽךְ׃</td><td></td></tr>
<tr><td id="c5v24">כד</td><td>וְֽ֭יָדַעְתָּ כִּֽי־שָׁל֣וֹם <span class="mam-dqq-unstressed">אׇהֳלֶ֑ךָ</span> וּֽפָקַדְתָּ֥ נָ֝וְךָ֗ וְלֹ֣א תֶחֱטָֽא׃</td><td></td></tr>
<tr><td id="c5v25">כה</td><td>וְֽ֭יָדַעְתָּ כִּֽי־רַ֣ב זַרְעֶ֑ךָ וְ֝צֶאֱצָאֶ֗יךָ כְּעֵ֣שֶׂב הָאָֽרֶץ׃</td><td></td></tr>
<tr><td id="c5v26">כו</td><td>תָּב֣וֹא בְכֶ֣לַח אֱלֵי־קָ֑בֶר כַּעֲל֖וֹת גָּדִ֣ישׁ בְּעִתּֽוֹ׃</td><td></td></tr>
<tr><td id="c5v27">כז</td><td>הִנֵּה־זֹ֭את חֲקַרְנ֥וּהָ כֶּֽן־הִ֑יא שְׁ֝מָעֶ֗נָּה וְאַתָּ֥ה דַֽע־לָֽךְ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c6v1">ו:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c6v2">ב</td><td>ל֗וּ שָׁק֣וֹל יִשָּׁקֵ֣ל כַּעְשִׂ֑י <span class="mam-kq"><span class="mam-kq-k">(והיתי)</span> <span class="mam-kq-q">[וְ֝הַוָּתִ֗י]</span></span> בְּֽמֹאזְנַ֥יִם יִשְׂאוּ־יָֽחַד׃</td><td></td></tr>
<tr><td id="c6v3">ג</td><td>כִּֽי־עַתָּ֗ה מֵח֣וֹל יַמִּ֣ים יִכְבָּ֑ד עַל־כֵּ֝֗ן<span class="mam-doc-note-callout">*</span> דְּבָרַ֥י לָֽעוּ׃</td><td><span class="mam-doc-target">עַל־כֵּ֝֗ן</span> <span class="mam-doc-parts">א=עַל־כֵּ֝ן (השמטת נקודת הרביע)</span></td></tr>
<tr><td id="c6v4">ד</td><td>כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר חֲ֭מָתָם שֹׁתָ֣ה רוּחִ֑י בִּעוּתֵ֖י אֱל֣וֹהַּ יַעַרְכֽוּנִי׃</td><td></td></tr>
<tr><td id="c6v5">ה</td><td>הֲיִֽנְהַק־פֶּ֥רֶא עֲלֵי־דֶ֑שֶׁא אִ֥ם יִגְעֶה־שּׁ֝֗וֹר<span class="mam-doc-note-callout">*</span> עַל־בְּלִילֽוֹ׃</td><td><span class="mam-doc-target">יִגְעֶה־שּׁ֝֗וֹר</span> <span class="mam-doc-parts">א=יִגְעֶה־שּׁ֝וֹר (השמטת נקודת הרביע)</span></td></tr>
<tr><td id="c6v6">ו</td><td>הֲיֵאָכֵ֣ל תָּ֭פֵל מִבְּלִי־מֶ֑לַח אִם־יֶשׁ־טַ֝֗עַם<span class="mam-doc-note-callout">*</span> בְּרִ֣יר חַלָּמֽוּת׃</td><td><span class="mam-doc-target">אִם־יֶשׁ־טַ֝֗עַם</span> <span class="mam-doc-parts">א=אִם־יֶשׁ־טַ֝עַם (השמטת נקודת הרביע)</span></td></tr>
<tr><td id="c6v7">ז</td><td>מֵאֲנָ֣ה לִנְגּ֣וֹעַ נַפְשִׁ֑י הֵ֝֗מָּה<span class="mam-doc-note-callout">*</span> כִּדְוֵ֥י לַחְמִֽי׃</td><td><span class="mam-doc-target">הֵ֝֗מָּה</span> <span class="mam-doc-parts">א=הֵ֝מָּה (השמטת נקודת הרביע)</span></td></tr>
<tr><td id="c6v8">ח</td><td>מִֽי־יִ֭תֵּן תָּב֣וֹא שֶׁאֱלָתִ֑י וְ֝תִקְוָתִ֗י יִתֵּ֥ן אֱלֽוֹהַּ׃</td><td></td></tr>
<tr><td id="c6v9">ט</td><td>וְיֹאֵ֣ל אֱ֭לוֹהַּ וִידַכְּאֵ֑נִי יַתֵּ֥ר יָ֝ד֗וֹ וִיבַצְּעֵֽנִי׃</td><td></td></tr>
<tr><td id="c6v10">י</td><td>וּ֥תְהִי־ע֨וֹד&thinsp;<span class="mam-lp-legarmeih">׀</span> נֶ֘חָ֤מָתִ֗י וַאֲסַלְּדָ֣ה בְ֭חִילָה לֹ֣א יַחְמ֑וֹל כִּי־לֹ֥א כִ֝חַ֗דְתִּי אִמְרֵ֥י קָדֽוֹשׁ׃</td><td></td></tr>
<tr><td id="c6v11">יא</td><td>מַה־כֹּחִ֥י כִֽי־אֲיַחֵ֑ל וּמַה־קִּ֝צִּ֗י כִּֽי־אַאֲרִ֥יךְ נַפְשִֽׁי׃</td><td></td></tr>
<tr><td id="c6v12">יב</td><td>אִם־כֹּ֣חַ אֲבָנִ֣ים כֹּחִ֑י אִֽם־בְּשָׂרִ֥י נָחֽוּשׁ׃</td><td></td></tr>
<tr><td id="c6v13">יג</td><td>הַאִ֬ם אֵ֣ין עֶזְרָתִ֣י בִ֑י וְ֝תֻשִׁיָּ֗ה נִדְּחָ֥ה מִמֶּֽנִּי׃</td><td></td></tr>
<tr><td id="c6v14">יד</td><td>לַמָּ֣ס מֵרֵעֵ֣הוּ חָ֑סֶד וְיִרְאַ֖ת שַׁדַּ֣י יַעֲזֽוֹב׃</td><td></td></tr>
<tr><td id="c6v15">טו</td><td>אַ֭חַי בָּגְד֣וּ כְמוֹ־נָ֑חַל כַּאֲפִ֖יק נְחָלִ֣ים יַעֲבֹֽרוּ׃</td><td></td></tr>
<tr><td id="c6v16">טז</td><td>הַקֹּדְרִ֥ים מִנִּי־קָ֑רַח עָ֝לֵ֗ימוֹ יִתְעַלֶּם־שָֽׁלֶג׃</td><td></td></tr>
<tr><td id="c6v17">יז</td><td>בְּעֵ֣ת יְזֹרְב֣וּ נִצְמָ֑תוּ בְּ֝חֻמּ֗וֹ נִדְעֲכ֥וּ מִמְּקוֹמָֽם׃</td><td></td></tr>
<tr><td id="c6v18">יח</td><td>יִ֭לָּ֣פְתוּ אׇרְח֣וֹת דַּרְכָּ֑ם יַעֲל֖וּ בַתֹּ֣הוּ וְיֹאבֵֽדוּ׃</td><td></td></tr>
<tr><td id="c6v19">יט</td><td>הִ֭בִּיטוּ אׇרְח֣וֹת תֵּמָ֑א הֲלִיכֹ֥ת שְׁ֝בָ֗א קִוּוּ־לָֽמוֹ׃</td><td></td></tr>
<tr><td id="c6v20">כ</td><td>בֹּ֥שׁוּ כִּֽי־בָטָ֑ח בָּ֥אוּ עָ֝דֶ֗יהָ וַיֶּחְפָּֽרוּ׃</td><td></td></tr>
<tr><td id="c6v21">כא</td><td>כִּֽי־עַ֭תָּה הֱיִ֣יתֶם לֹ֑א תִּֽרְא֥וּ חֲ֝תַ֗ת וַתִּירָֽאוּ׃</td><td></td></tr>
<tr><td id="c6v22">כב</td><td>הֲֽכִי־אָ֭מַרְתִּי הָ֣בוּ לִ֑י וּ֝מִכֹּחֲכֶ֗ם שִׁחֲד֥וּ בַעֲדִֽי׃</td><td></td></tr>
<tr><td id="c6v23">כג</td><td>וּמַלְּט֥וּנִי מִיַּד־צָ֑ר וּמִיַּ֖ד עָרִיצִ֣ים תִּפְדּֽוּנִי׃</td><td></td></tr>
<tr><td id="c6v24">כד</td><td>ה֭וֹרוּנִי וַאֲנִ֣י אַחֲרִ֑ישׁ וּמַה־שָּׁ֝גִ֗יתִי הָבִ֥ינוּ לִֽי׃</td><td></td></tr>
<tr><td id="c6v25">כה</td><td>מַה־נִּמְרְצ֥וּ אִמְרֵי־יֹ֑שֶׁר וּמַה־יּוֹכִ֖יחַ הוֹכֵ֣חַ מִכֶּֽם׃</td><td></td></tr>
<tr><td id="c6v26">כו</td><td>הַלְהוֹכַ֣ח מִלִּ֣ים תַּחְשֹׁ֑בוּ וּ֝לְר֗וּחַ אִמְרֵ֥י נֹאָֽשׁ׃</td><td></td></tr>
<tr><td id="c6v27">כז</td><td>אַף־עַל־יָת֥וֹם תַּפִּ֑ילוּ וְ֝תִכְר֗וּ עַֽל־רֵיעֲכֶֽם׃</td><td></td></tr>
<tr><td id="c6v28">כח</td><td>וְ֭עַתָּה הוֹאִ֣ילוּ פְנוּ־בִ֑י וְעַל־פְּ֝נֵיכֶ֗ם אִם־אֲכַזֵּֽב׃</td><td></td></tr>
<tr><td id="c6v29">כט</td><td>שֽׁוּבוּ־נָ֭א אַל־תְּהִ֣י עַוְלָ֑ה <span class="mam-kq"><span class="mam-kq-k">(ושבי)</span> <span class="mam-kq-q">[וְשׁ֥וּבוּ]</span></span> ע֝֗וֹד<span class="mam-doc-note-callout">*</span> צִדְקִי־בָֽהּ׃</td><td><span class="mam-doc-target">ע֝֗וֹד</span> <span class="mam-doc-parts">א=ע֝וֹד (השמטת נקודת הרביע)</span></td></tr>
<tr><td id="c6v30">ל</td><td>הֲיֵשׁ־בִּלְשׁוֹנִ֥י עַוְלָ֑ה אִם־חִ֝כִּ֗י לֹא־יָבִ֥ין הַוּֽוֹת׃</td><td></td></tr>
<tr><td id="c7v1">ז:</td><td>הֲלֹֽא־צָבָ֣א לֶֽאֱנ֣וֹשׁ <span class="mam-kq"><span class="mam-kq-k">(על)</span> <span class="mam-kq-q">[עֲלֵי־]</span></span>אָ֑רֶץ וְכִימֵ֖י שָׂכִ֣יר יָמָֽיו׃</td><td></td></tr>
<tr><td id="c7v2">ב</td><td>כְּעֶ֥בֶד יִשְׁאַף־צֵ֑ל וּ֝כְשָׂכִ֗יר יְקַוֶּ֥ה <span class="mam-dqq-unstressed">פׇעֳלֽוֹ</span>׃</td><td></td></tr>
<tr><td id="c7v3">ג</td><td>כֵּ֤ן הׇנְחַ֣לְתִּי לִ֭י יַרְחֵי־שָׁ֑וְא וְלֵיל֥וֹת עָ֝מָ֗ל מִנּוּ־לִֽי׃</td><td></td></tr>
<tr><td id="c7v4">ד</td><td>אִם־שָׁכַ֗בְתִּי וְאָמַ֗רְתִּי מָתַ֣י אָ֭קוּם וּמִדַּד־עָ֑רֶב וְשָׂבַ֖עְתִּי נְדֻדִ֣ים עֲדֵי־נָֽשֶׁף׃</td><td></td></tr>
<tr><td id="c7v5">ה</td><td>לָ֘בַ֤שׁ בְּשָׂרִ֣י רִ֭מָּה <span class="mam-kq"><span class="mam-kq-k">(ו<span class="mam-letter-small">ג</span>יש)</span> <span class="mam-kq-q">[וְג֣וּשׁ]</span></span><span class="mam-doc-note-callout">*</span> עָפָ֑ר עוֹרִ֥י רָ֝גַ֗ע וַיִּמָּאֵֽס׃</td><td><span class="mam-doc-target"><span class="mam-kq"><span class="mam-kq-k">(ו<span class="mam-letter-small">ג</span>יש)</span> <span class="mam-kq-q">[וְג֣וּשׁ]</span></span></span> <span class="mam-doc-parts">=מ״ש ומסורות וברשימות (אות גימ״ל קטנה) וכן בדפוסים וקורן ● מ״ס-ל!=ו<span class="mam-letter-large">ג</span>יש (!)</span></td></tr>
<tr><td id="c7v6">ו</td><td>יָמַ֣י קַ֭לּוּ מִנִּי־אָ֑רֶג וַ֝יִּכְל֗וּ בְּאֶ֣פֶס תִּקְוָֽה׃</td><td></td></tr>
<tr><td id="c7v7">ז</td><td>זְ֭כֹר כִּי־ר֣וּחַ חַיָּ֑י לֹֽא־תָשׁ֥וּב עֵ֝ינִ֗י לִרְא֥וֹת טֽוֹב׃</td><td></td></tr>
<tr><td id="c7v8">ח</td><td>לֹא־תְ֭שׁוּרֵנִי עֵ֣ין רֹ֑אִי עֵינֶ֖יךָ בִּ֣י וְאֵינֶֽנִּי׃</td><td></td></tr>
<tr><td id="c7v9">ט</td><td>כָּלָ֣ה עָ֭נָן וַיֵּלַ֑ךְ כֵּ֥ן יוֹרֵ֥ד שְׁ֝א֗וֹל לֹ֣א יַעֲלֶֽה׃</td><td></td></tr>
<tr><td id="c7v10">י</td><td>לֹא־יָשׁ֣וּב ע֣וֹד לְבֵית֑וֹ וְלֹא־יַכִּירֶ֖נּוּ ע֣וֹד מְקֹמֽוֹ׃</td><td></td></tr>
<tr><td id="c7v11">יא</td><td>גַּם־אֲנִי֮ לֹ֤א אֶחֱשׇׂ֫ךְ<span class="mam-implicit-maqaf">־</span>פִּ֥י אֲֽ֭דַבְּרָה בְּצַ֣ר רוּחִ֑י אָ֝שִׂ֗יחָה בְּמַ֣ר נַפְשִֽׁי׃</td><td></td></tr>
<tr><td id="c7v12">יב</td><td>הֲֽיָם־אָ֭נִי אִם־תַּנִּ֑ין כִּֽי־תָשִׂ֖ים עָלַ֣י מִשְׁמָֽר׃</td><td></td></tr>
<tr><td id="c7v13">יג</td><td>כִּֽי־אָ֭מַרְתִּי תְּנַחֲמֵ֣נִי עַרְשִׂ֑י יִשָּׂ֥א בְ֝שִׂיחִ֗י מִשְׁכָּבִֽי׃</td><td></td></tr>
<tr><td id="c7v14">יד</td><td>וְחִתַּתַּ֥נִי בַחֲלֹמ֑וֹת וּֽמֵחֶזְיֹנ֥וֹת תְּבַעֲתַֽנִּי׃</td><td></td></tr>
<tr><td id="c7v15">טו</td><td>וַתִּבְחַ֣ר מַחֲנָ֣ק נַפְשִׁ֑י מָ֝֗וֶת<span class="mam-doc-note-callout">*</span> מֵעַצְמוֹתָֽי׃</td><td><span class="mam-doc-target">מָ֝֗וֶת</span> <span class="mam-doc-parts">א=מָ֝וֶת (השמטת נקודת הרביע)</span></td></tr>
<tr><td id="c7v16">טז</td><td>מָ֭אַסְתִּי לֹא־לְעֹלָ֣ם אֶחְיֶ֑ה חֲדַ֥ל מִ֝מֶּ֗נִּי כִּי־הֶ֥בֶל יָמָֽי׃</td><td></td></tr>
<tr><td id="c7v17">יז</td><td>מָֽה־אֱ֭נוֹשׁ כִּ֣י תְגַדְּלֶ֑נּוּ וְכִֽי־תָשִׁ֖ית אֵלָ֣יו לִבֶּֽךָ׃</td><td></td></tr>
<tr><td id="c7v18">יח</td><td>וַתִּפְקְדֶ֥נּוּ לִבְקָרִ֑ים לִ֝רְגָעִ֗ים תִּבְחָנֶֽנּוּ׃</td><td></td></tr>
<tr><td id="c7v19">יט</td><td>כַּ֭מָּה לֹא־תִשְׁעֶ֣ה מִמֶּ֑נִּי לֹֽא־תַ֝רְפֵּ֗נִי עַד־בִּלְעִ֥י רֻקִּֽי׃</td><td></td></tr>
<tr><td id="c7v20">כ</td><td>חָטָ֡אתִי מָ֤ה אֶפְעַ֨ל&thinsp;<span class="mam-lp-legarmeih">׀</span> לָךְ֮ נֹצֵ֢ר הָ֫אָדָ֥ם<span class="mam-doc-note-callout">*</span> לָ֤מָה שַׂמְתַּ֣נִי לְמִפְגָּ֣ע לָ֑ךְ וָאֶהְיֶ֖ה עָלַ֣י לְמַשָּֽׂא׃</td><td><span class="mam-doc-target">הָ֫אָדָ֥ם</span> <span class="mam-doc-parts">=א (מקום העולה בהברה הראויה לגעיה) ● דפוסים=הָֽאָ֫דָ֥ם</span></td></tr>
<tr><td id="c7v21">כא</td><td>וּמֶ֤ה&thinsp;<span class="mam-lp-legarmeih">׀</span> לֹֽא־תִשָּׂ֣א פִשְׁעִי֮ וְתַעֲבִ֢יר אֶת־עֲוֺ֫נִ֥י כִּֽי־עַ֭תָּה לֶעָפָ֣ר אֶשְׁכָּ֑ב וְשִׁ֖חַרְתַּ֣נִי וְאֵינֶֽנִּי׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c8v1">ח:</td><td>וַ֭יַּעַן בִּלְדַּ֥ד הַשּׁוּחִ֗י וַיֹּאמַֽר׃</td><td></td></tr>
<tr><td id="c8v2">ב</td><td>עַד־אָ֥ן תְּמַלֶּל־אֵ֑לֶּה וְר֥וּחַ כַּ֝בִּ֗יר אִמְרֵי־פִֽיךָ׃</td><td></td></tr>
<tr><td id="c8v3">ג</td><td>הַ֭אֵל יְעַוֵּ֣ת מִשְׁפָּ֑ט וְאִם־שַׁ֝דַּ֗י יְעַוֵּת־צֶֽדֶק׃</td><td></td></tr>
<tr><td id="c8v4">ד</td><td>אִם־בָּנֶ֥יךָ חָֽטְאוּ־ל֑וֹ וַֽ֝יְשַׁלְּחֵ֗ם בְּיַד־פִּשְׁעָֽם׃</td><td></td></tr>
<tr><td id="c8v5">ה</td><td>אִם־אַ֭תָּה תְּשַׁחֵ֣ר אֶל־אֵ֑ל וְאֶל־שַׁ֝דַּ֗י תִּתְחַנָּֽן׃</td><td></td></tr>
<tr><td id="c8v6">ו</td><td>אִם־זַ֥ךְ וְיָשָׁ֗ר אָ֥֫תָּה<span class="mam-doc-note-callout">*</span> כִּֽי־עַ֭תָּה יָעִ֣יר עָלֶ֑יךָ וְ֝שִׁלַּ֗ם נְוַ֣ת צִדְקֶֽךָ׃</td><td><span class="mam-doc-target">אָ֥֫תָּה</span> <span class="mam-doc-parts">א=אָ֥תָּה (השמטת סימן העולה)</span></td></tr>
<tr><td id="c8v7">ז</td><td>וְהָיָ֣ה רֵאשִׁיתְךָ֣ מִצְעָ֑ר וְ֝אַחֲרִֽיתְךָ֗ יִשְׂגֶּ֥ה מְאֹֽד׃</td><td></td></tr>
<tr><td id="c8v8">ח</td><td>כִּֽי־שְׁאַל־נָ֭א לְדֹ֣ר רִישׁ֑וֹן וְ֝כוֹנֵ֗ן לְחֵ֣קֶר אֲבוֹתָֽם׃</td><td></td></tr>
<tr><td id="c8v9">ט</td><td>כִּֽי־תְמ֣וֹל אֲ֭נַחְנוּ וְלֹ֣א נֵדָ֑ע כִּ֤י צֵ֖ל יָמֵ֣ינוּ עֲלֵי־אָֽרֶץ׃</td><td></td></tr>
<tr><td id="c8v10">י</td><td>הֲלֹא־הֵ֣ם י֭וֹרוּךָ יֹ֣אמְרוּ לָ֑ךְ וּ֝מִלִּבָּ֗ם יוֹצִ֥אוּ מִלִּֽים׃</td><td></td></tr>
<tr><td id="c8v11">יא</td><td>הֲיִֽגְאֶה־גֹּ֭מֶא בְּלֹ֣א בִצָּ֑ה יִשְׂגֶּה־אָ֥חוּ בְלִי־מָֽיִם׃</td><td></td></tr>
<tr><td id="c8v12">יב</td><td>עֹדֶ֣נּוּ בְ֭אִבּוֹ לֹ֣א יִקָּטֵ֑ף וְלִפְנֵ֖י כׇל־חָצִ֣יר יִיבָֽשׁ׃</td><td></td></tr>
<tr><td id="c8v13">יג</td><td>כֵּ֗ן אׇ֭רְחוֹת כׇּל־שֹׁ֣כְחֵי אֵ֑ל וְתִקְוַ֖ת חָנֵ֣ף תֹּאבֵֽד׃</td><td></td></tr>
<tr><td id="c8v14">יד</td><td>אֲשֶׁר־יָק֥וֹט כִּסְל֑וֹ וּבֵ֥ית עַ֝כָּבִ֗ישׁ מִבְטַחֽוֹ׃</td><td></td></tr>
<tr><td id="c8v15">טו</td><td>יִשָּׁעֵ֣ן עַל־בֵּ֭יתוֹ וְלֹ֣א יַעֲמֹ֑ד יַחֲזִ֥יק בּ֝֗וֹ וְלֹ֣א יָקֽוּם׃</td><td></td></tr>
<tr><td id="c8v16">טז</td><td>רָטֹ֣ב ה֭וּא לִפְנֵי־שָׁ֑מֶשׁ וְעַ֥ל גַּ֝נָּת֗וֹ יֹנַקְתּ֥וֹ תֵצֵֽא׃</td><td></td></tr>
<tr><td id="c8v17">יז</td><td>עַל־גַּ֭ל <span class="mam-dqq-unstressed">שׇׁרָשָׁ֣יו</span> יְסֻבָּ֑כוּ בֵּ֖ית אֲבָנִ֣ים יֶחֱזֶֽה׃</td><td></td></tr>
<tr><td id="c8v18">יח</td><td>אִם־יְבַלְּעֶ֥נּוּ מִמְּקֹמ֑וֹ וְכִ֥חֶשׁ בּ֝֗וֹ<span class="mam-doc-note-callout">*</span> לֹ֣א רְאִיתִֽיךָ׃</td><td><span class="mam-doc-target">בּ֝֗וֹ</span> <span class="mam-doc-parts">א=בּ֝וֹ (השמטת נקודת הרביע)</span></td></tr>
<tr><td id="c8v19">יט</td><td>הֶן־ה֭וּא מְשׂ֣וֹשׂ דַּרְכּ֑וֹ וּ֝מֵעָפָ֗ר אַחֵ֥ר יִצְמָֽחוּ׃</td><td></td></tr>
<tr><td id="c8v20">כ</td><td>הֶן־אֵ֭ל לֹ֣א יִמְאַס־תָּ֑ם וְלֹֽא־יַ֝חֲזִ֗יק בְּיַד־מְרֵעִֽים׃</td><td></td></tr>
<tr><td id="c8v21">כא</td><td>עַד־יְמַלֵּ֣ה שְׂח֣וֹק פִּ֑יךָ וּשְׂפָתֶ֥יךָ תְרוּעָֽה׃</td><td></td></tr>
<tr><td id="c8v22">כב</td><td>שֹׂנְאֶ֥יךָ יִלְבְּשׁוּ־בֹ֑שֶׁת וְאֹ֖הֶל רְשָׁעִ֣ים אֵינֶֽנּוּ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c9v1">ט:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c9v2">ב</td><td>אׇ֭מְנָם יָדַ֣עְתִּי כִי־כֵ֑ן וּמַה־יִּצְדַּ֖ק אֱנ֣וֹשׁ עִם־אֵֽל׃</td><td></td></tr>
<tr><td id="c9v3">ג</td><td>אִם־יַ֭חְפֹּץ לָרִ֣יב עִמּ֑וֹ לֹֽא־יַ֝עֲנֶ֗נּוּ אַחַ֥ת מִנִּי־אָֽלֶף׃</td><td></td></tr>
<tr><td id="c9v4">ד</td><td>חֲכַ֣ם לֵ֭בָב וְאַמִּ֣יץ כֹּ֑חַ מִֽי־הִקְשָׁ֥ה אֵ֝לָ֗יו וַיִּשְׁלָֽם׃</td><td></td></tr>
<tr><td id="c9v5">ה</td><td>הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר הֲפָכָ֣ם בְּאַפּֽוֹ׃</td><td></td></tr>
<tr><td id="c9v6">ו</td><td>הַמַּרְגִּ֣יז אֶ֭רֶץ מִמְּקוֹמָ֑הּ וְ֝עַמּוּדֶ֗יהָ יִתְפַּלָּצֽוּן׃</td><td></td></tr>
<tr><td id="c9v7">ז</td><td>הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד כּוֹכָבִ֣ים יַחְתֹּֽם׃</td><td></td></tr>
<tr><td id="c9v8">ח</td><td>נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ עַל־בָּ֥מֳתֵי<span class="mam-doc-note-callout">*</span> יָֽם׃</td><td><span class="mam-doc-target">עַל־בָּ֥מֳתֵי</span> <span class="mam-doc-parts">לגבי הקמץ הרחב בבי״ת ראו בהערה על דברים לב,יג.</span></td></tr>
<tr><td id="c9v9">ט</td><td>עֹֽשֶׂה־עָ֭שׁ כְּסִ֥יל וְכִימָ֗ה וְחַדְרֵ֥י תֵמָֽן׃</td><td></td></tr>
<tr><td id="c9v10">י</td><td>עֹשֶׂ֣ה גְ֭דֹלוֹת עַד־אֵ֣ין חֵ֑קֶר וְ֝נִפְלָא֗וֹת עַד־אֵ֥ין מִסְפָּֽר׃</td><td></td></tr>
<tr><td id="c9v11">יא</td><td>הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה וְ֝יַחֲלֹ֗ף וְֽלֹא־אָבִ֥ין לֽוֹ׃</td><td></td></tr>
<tr><td id="c9v12">יב</td><td>הֵ֣ן יַ֭חְתֹּף מִ֣י יְשִׁיבֶ֑נּוּ מִי־יֹאמַ֥ר אֵ֝לָ֗יו מַֽה־תַּעֲשֶֽׂה׃</td><td></td></tr>
<tr><td id="c9v13">יג</td><td>אֱ֭לוֹהַּ לֹא־יָשִׁ֣יב אַפּ֑וֹ תַּחְתָּ֥ו שָׁ֝חֲח֗וּ עֹ֣זְרֵי רָֽהַב׃</td><td></td></tr>
<tr><td id="c9v14">יד</td><td>אַ֭ף כִּֽי־אָנֹכִ֣י אֶעֱנֶ֑נּוּ אֶבְחֲרָ֖ה דְבָרַ֣י עִמּֽוֹ׃</td><td></td></tr>
<tr><td id="c9v15">טו</td><td>אֲשֶׁ֣ר אִם־צָ֭דַקְתִּי לֹ֣א אֶעֱנֶ֑ה לִ֝מְשֹׁפְטִ֗י אֶתְחַנָּֽן׃</td><td></td></tr>
<tr><td id="c9v16">טז</td><td>אִם־קָרָ֥אתִי וַֽיַּעֲנֵ֑נִי לֹֽא־אַ֝אֲמִ֗ין כִּֽי־יַאֲזִ֥ין קוֹלִֽי׃</td><td></td></tr>
<tr><td id="c9v17">יז</td><td>אֲשֶׁר־בִּשְׂעָרָ֥ה יְשׁוּפֵ֑נִי וְהִרְבָּ֖ה פְצָעַ֣י חִנָּֽם׃</td><td></td></tr>
<tr><td id="c9v18">יח</td><td>לֹֽא־יִ֭תְּנֵנִי הָשֵׁ֣ב רוּחִ֑י כִּ֥י יַ֝שְׂבִּעַ֗נִי מַמְּרֹרִֽים׃</td><td></td></tr>
<tr><td id="c9v19">יט</td><td>אִם־לְכֹ֣חַ אַמִּ֣יץ הִנֵּ֑ה וְאִם־לְ֝מִשְׁפָּ֗ט מִ֣י יוֹעִידֵֽנִי׃</td><td></td></tr>
<tr><td id="c9v20">כ</td><td>אִם־אֶ֭צְדָּק פִּ֣י יַרְשִׁיעֵ֑נִי <span class="mam-dqq-stressed">תׇּֽם־אָ֝֗נִי</span><span class="mam-doc-note-callout">*</span> וַֽיַּעְקְשֵֽׁנִי׃</td><td><span class="mam-doc-target"><span class="mam-dqq-stressed">תׇּֽם־אָ֝֗נִי</span></span> <span class="mam-doc-parts">א=תָּֽם־אָ֝נִי (השמטת נקודת הרביע)</span></td></tr>
<tr><td id="c9v21">כא</td><td><span class="mam-dqq-stressed">תׇּֽם־אָ֭נִי</span> לֹֽא־אֵדַ֥ע נַפְשִׁ֗י אֶמְאַ֥ס חַיָּֽי׃</td><td></td></tr>
<tr><td id="c9v22">כב</td><td>אַחַ֗ת הִ֥֫יא<span class="mam-doc-note-callout">*</span> עַל־כֵּ֥ן אָמַ֑רְתִּי תָּ֥ם וְ֝רָשָׁ֗ע ה֣וּא מְכַלֶּֽה׃</td><td><span class="mam-doc-target">אַחַ֗ת הִ֥֫יא</span> <span class="mam-doc-parts">א,ל=אַחַ֗ת הִ֥יא (השמטת סימן העולה כמקובל); אך יודגש שחסרון ה"עולה" במקרה הזה גרם לשיבושים מגוונים בדפוסים: &lt;אַֽחַת־הִ֭יא!&gt; או &lt;אַחַת־הִ֭יא!&gt; או &lt;אַחַ֗ת הִ֭יא!&gt; (קורן כאחרון)</span></td></tr>
<tr><td id="c9v23">כג</td><td>אִם־שׁ֭וֹט יָמִ֣ית פִּתְאֹ֑ם לְמַסַּ֖ת נְקִיִּ֣ם יִלְעָֽג׃</td><td></td></tr>
<tr><td id="c9v24">כד</td><td>אֶ֤רֶץ&thinsp;<span class="mam-lp-legarmeih">׀</span> נִתְּנָ֬ה בְֽיַד־רָשָׁ֗ע פְּנֵֽי־שֹׁפְטֶ֥יהָ יְכַסֶּ֑ה אִם־לֹ֖א אֵפ֣וֹא מִי־הֽוּא׃</td><td></td></tr>
<tr><td id="c9v25">כה</td><td>וְיָמַ֣י קַ֭לּוּ מִנִּי־רָ֑ץ בָּ֝רְח֗וּ לֹא־רָא֥וּ טוֹבָֽה׃</td><td></td></tr>
<tr><td id="c9v26">כו</td><td>חָ֭לְפוּ עִם־אֳנִיּ֣וֹת אֵבֶ֑ה כְּ֝נֶ֗שֶׁר יָט֥וּשׂ עֲלֵי־אֹֽכֶל׃</td><td></td></tr>
<tr><td id="c9v27">כז</td><td>אִם־אׇ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה פָנַ֣י וְאַבְלִֽיגָה׃</td><td></td></tr>
<tr><td id="c9v28">כח</td><td>יָגֹ֥רְתִּי כׇל־עַצְּבֹתָ֑י יָ֝דַ֗עְתִּי כִּי־לֹ֥א תְנַקֵּֽנִי׃</td><td></td></tr>
<tr><td id="c9v29">כט</td><td>אָנֹכִ֥י אֶרְשָׁ֑ע לָמָּה־זֶּ֝֗ה<span class="mam-doc-note-callout">*</span> הֶ֣בֶל אִיגָֽע׃</td><td><span class="mam-doc-target">לָמָּה־זֶּ֝֗ה</span> <span class="mam-doc-parts">א=לָמָּה־זֶּ֝ה (השמטת נקודת הרביע)</span></td></tr>
<tr><td id="c9v30">ל</td><td>אִם־הִתְרָחַ֥צְתִּי <span class="mam-kq"><span class="mam-kq-k">(במו)</span> <span class="mam-kq-q">[בְמֵי־]</span></span>שָׁ֑לֶג וַ֝הֲזִכּ֗וֹתִי בְּבֹ֣ר כַּפָּֽי׃</td><td></td></tr>
<tr><td id="c9v31">לא</td><td>אָ֭ז בַּשַּׁ֣חַת תִּטְבְּלֵ֑נִי וְ֝תִעֲב֗וּנִי שַׂלְמוֹתָֽי׃</td><td></td></tr>
<tr><td id="c9v32">לב</td><td>כִּֽי־לֹא־אִ֣ישׁ כָּמ֣וֹנִי אֶעֱנֶ֑נּוּ נָב֥וֹא יַ֝חְדָּ֗ו בַּמִּשְׁפָּֽט׃</td><td></td></tr>
<tr><td id="c9v33">לג</td><td>לֹ֣א יֵשׁ־בֵּינֵ֣ינוּ מוֹכִ֑יחַ יָשֵׁ֖ת יָד֣וֹ עַל־שְׁנֵֽינוּ׃</td><td></td></tr>
<tr><td id="c9v34">לד</td><td>יָסֵ֣ר מֵעָלַ֣י שִׁבְ<span class="mam-letter-large">ט֑</span>וֹ<span class="mam-doc-note-callout">*</span> וְ֝אֵמָת֗וֹ אַֽל־תְּבַעֲתַֽנִּי׃</td><td><span class="mam-doc-target">שִׁבְ<span class="mam-letter-large">ט֑</span>וֹ</span> <span class="mam-doc-parts">=מ״ס-ל ומסורה (אות טי״ת גדולה) ובדפוסים וקורן ● א,ל=שִׁבְט֑וֹ (אין אות גדולה)</span></td></tr>
<tr><td id="c9v35">לה</td><td>אֲֽ֭דַבְּרָה וְלֹ֣א אִירָאֶ֑נּוּ כִּ֥י לֹא־כֵ֥ן אָ֝נֹכִ֗י עִמָּדִֽי׃</td><td></td></tr>
<tr><td id="c10v1">י:</td><td>נָֽקְטָ֥ה נַפְשִׁ֗י בְּחַ֫יָּ֥י אֶעֶזְבָ֣ה עָלַ֣י שִׂיחִ֑י אֲ֝דַבְּרָ֗ה בְּמַ֣ר נַפְשִֽׁי׃</td><td></td></tr>
<tr><td id="c10v2">ב</td><td>אֹמַ֣ר אֶל־אֱ֭לוֹהַּ אַל־תַּרְשִׁיעֵ֑נִי ה֝וֹדִיעֵ֗נִי עַ֣ל מַה־תְּרִיבֵֽנִי׃</td><td></td></tr>
<tr><td id="c10v3">ג</td><td>הֲט֤וֹב לְךָ֨&thinsp;<span class="mam-lp-legarmeih">׀</span> כִּֽי־תַעֲשֹׁ֗ק כִּֽי־תִ֭מְאַס יְגִ֣יעַ כַּפֶּ֑יךָ וְעַל־עֲצַ֖ת רְשָׁעִ֣ים הוֹפָֽעְתָּ׃</td><td></td></tr>
<tr><td id="c10v4">ד</td><td>הַעֵינֵ֣י בָשָׂ֣ר לָ֑ךְ אִם־כִּרְא֖וֹת אֱנ֣וֹשׁ תִּרְאֶֽה׃</td><td></td></tr>
<tr><td id="c10v5">ה</td><td>הֲכִימֵ֣י אֱנ֣וֹשׁ יָמֶ֑יךָ אִם־שְׁ֝נוֹתֶ֗יךָ כִּ֣ימֵי גָֽבֶר׃</td><td></td></tr>
<tr><td id="c10v6">ו</td><td>כִּֽי־תְבַקֵּ֥שׁ לַעֲוֺנִ֑י וּֽלְחַטָּאתִ֥י תִדְרֽוֹשׁ׃</td><td></td></tr>
<tr><td id="c10v7">ז</td><td>עַֽל־דַּ֭עְתְּךָ כִּי־לֹ֣א אֶרְשָׁ֑ע וְאֵ֖ין מִיָּדְךָ֣ מַצִּֽיל׃</td><td></td></tr>
<tr><td id="c10v8">ח</td><td>יָדֶ֣יךָ עִ֭צְּבוּנִי וַֽיַּעֲשׂ֑וּנִי יַ֥חַד סָ֝בִ֗יב וַֽתְּבַלְּעֵֽנִי׃</td><td></td></tr>
<tr><td id="c10v9">ט</td><td>זְכׇר־נָ֭א כִּֽי־כַחֹ֣מֶר עֲשִׂיתָ֑נִי וְֽאֶל־עָפָ֥ר תְּשִׁיבֵֽנִי׃</td><td></td></tr>
<tr><td id="c10v10">י</td><td>הֲלֹ֣א כֶ֭חָלָב תַּתִּיכֵ֑נִי וְ֝כַגְּבִנָּ֗ה תַּקְפִּיאֵֽנִי׃</td><td></td></tr>
<tr><td id="c10v11">יא</td><td>ע֣וֹר וּ֭בָשָׂר תַּלְבִּישֵׁ֑נִי וּֽבַעֲצָמ֥וֹת וְ֝גִידִ֗ים תְּשֹׂכְﬞכֵֽנִי<span class="mam-doc-note-callout">*</span>׃</td><td><span class="mam-doc-target">תְּשֹׂכְﬞכֵֽנִי</span> <span class="mam-doc-parts">א=תְּשֹׂכֲכֵֽנִי (חטף)</span></td></tr>
<tr><td id="c10v12">יב</td><td>חַיִּ֣ים וָ֭חֶסֶד עָשִׂ֣יתָ עִמָּדִ֑י וּ֝פְקֻדָּתְךָ֗ שָֽׁמְרָ֥ה רוּחִֽי׃</td><td></td></tr>
<tr><td id="c10v13">יג</td><td>וְ֭אֵלֶּה צָפַ֣נְתָּ בִלְבָבֶ֑ךָ יָ֝דַ֗עְתִּי כִּי־זֹ֥את עִמָּֽךְ׃</td><td></td></tr>
<tr><td id="c10v14">יד</td><td>אִם־חָטָ֥אתִי וּשְׁמַרְתָּ֑נִי וּ֝מֵעֲוֺנִ֗י לֹ֣א תְנַקֵּֽנִי׃</td><td></td></tr>
<tr><td id="c10v15">טו</td><td>אִם־רָשַׁ֡עְתִּי אַלְלַ֬י לִ֗י וְ֭צָדַקְתִּי לֹא־אֶשָּׂ֣א רֹאשִׁ֑י שְׂבַ֥ע קָ֝ל֗וֹן וּרְאֵ֥ה עׇנְיִֽי׃</td><td></td></tr>
<tr><td id="c10v16">טז</td><td>וְ֭יִגְאֶה כַּשַּׁ֣חַל תְּצוּדֵ֑נִי וְ֝תָשֹׁ֗ב תִּתְפַּלָּא־בִֽי׃</td><td></td></tr>
<tr><td id="c10v17">יז</td><td>תְּחַדֵּ֬שׁ עֵדֶ֨יךָ&thinsp;<span class="mam-lp-legarmeih">׀</span> נֶגְדִּ֗י וְתֶ֣רֶב כַּ֭עַשְׂךָ עִמָּדִ֑י חֲלִיפ֖וֹת וְצָבָ֣א עִמִּֽי׃</td><td></td></tr>
<tr><td id="c10v18">יח</td><td>וְלָ֣מָּה מֵ֭רֶחֶם הֹצֵאתָ֑נִי אֶ֝גְוַ֗ע וְעַ֣יִן לֹֽא־תִרְאֵֽנִי׃</td><td></td></tr>
<tr><td id="c10v19">יט</td><td>כַּאֲשֶׁ֣ר לֹא־הָיִ֣יתִי אֶהְיֶ֑ה מִ֝בֶּ֗טֶן לַקֶּ֥בֶר אוּבָֽל׃</td><td></td></tr>
<tr><td id="c10v20">כ</td><td>הֲלֹֽא־מְעַ֣ט יָמַ֣י <span class="mam-kq"><span class="mam-kq-k">(יחדל)</span> <span class="mam-kq-q">[וַחֲדָ֑ל]</span></span> <span class="mam-kq"><span class="mam-kq-k">(ישית)</span> <span class="mam-kq-q">[וְשִׁ֥ית]</span></span> מִ֝מֶּ֗נִּי וְאַבְלִ֥יגָה מְּעָֽט׃</td><td></td></tr>
<tr><td id="c10v21">כא</td><td>בְּטֶ֣רֶם אֵ֭לֵךְ וְלֹ֣א אָשׁ֑וּב אֶל־אֶ֖רֶץ חֹ֣שֶׁךְ וְצַלְמָֽוֶת׃</td><td></td></tr>
<tr><td id="c10v22">כב</td><td>אֶ֤רֶץ עֵפָ֨תָה&thinsp;<span class="mam-lp-legarmeih">׀</span> כְּמ֥וֹ אֹ֗פֶל צַ֭לְמָוֶת וְלֹ֥א סְדָרִ֗ים וַתֹּ֥פַע כְּמוֹ־אֹֽפֶל׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c11v1">יא:</td><td>וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃</td><td></td></tr>
<tr><td id="c11v2">ב</td><td>הֲרֹ֣ב דְּ֭בָרִים לֹ֣א יֵעָנֶ֑ה וְאִם־אִ֖ישׁ שְׂפָתַ֣יִם יִצְדָּֽק׃</td><td></td></tr>
<tr><td id="c11v3">ג</td><td>בַּ֭דֶּיךָ מְתִ֣ים יַחֲרִ֑ישׁוּ וַ֝תִּלְעַ֗ג וְאֵ֣ין מַכְלִֽם׃</td><td></td></tr>
<tr><td id="c11v4">ד</td><td>וַ֭תֹּאמֶר זַ֣ךְ לִקְחִ֑י וּ֝בַ֗ר הָיִ֥יתִי בְעֵינֶֽיךָ׃</td><td></td></tr>
<tr><td id="c11v5">ה</td><td>וְֽאוּלָ֗ם מִֽי־יִתֵּ֣ן אֱל֣וֹהַּ דַּבֵּ֑ר וְיִפְתַּ֖ח שְׂפָתָ֣יו עִמָּֽךְ׃</td><td></td></tr>
<tr><td id="c11v6">ו</td><td>וְיַגֶּד־לְךָ֨&thinsp;<span class="mam-lp-legarmeih">׀</span> תַּ֥עֲלֻמ֣וֹת חׇכְמָה֮ כִּֽי־כִפְלַ֢יִם לְֽת֫וּשִׁיָּ֥ה<span class="mam-doc-note-callout">*</span> וְדַ֡ע כִּֽי־יַשֶּׁ֥ה לְךָ֥ אֱ֝ל֗וֹהַּ מֵעֲוֺנֶֽךָ׃</td><td><span class="mam-doc-target">לְֽת֫וּשִׁיָּ֥ה</span> <span class="mam-doc-parts">=א (מקום העולה באות הראויה לגעיה) ● דפוסים=לְֽתוּשִׁ֫יָּ֥ה</span></td></tr>
<tr><td id="c11v7">ז</td><td>הַחֵ֣קֶר אֱל֣וֹהַּ תִּמְצָ֑א אִ֤ם עַד־תַּכְלִ֖ית שַׁדַּ֣י תִּמְצָֽא׃</td><td></td></tr>
<tr><td id="c11v8">ח</td><td>גׇּבְהֵ֣י שָׁ֭מַיִם מַה־תִּפְעָ֑ל עֲמֻקָּ֥ה מִ֝שְּׁא֗וֹל מַה־תֵּדָֽע׃</td><td></td></tr>
<tr><td id="c11v9">ט</td><td>אֲרֻכָּ֣ה מֵאֶ֣רֶץ מִדָּ֑הּ וּ֝רְחָבָ֗ה מִנִּי־יָֽם׃</td><td></td></tr>
<tr><td id="c11v10">י</td><td>אִם־יַחֲלֹ֥ף וְיַסְגִּ֑יר וְ֝יַקְהִ֗יל וּמִ֣י יְשִׁיבֶֽנּוּ׃</td><td></td></tr>
<tr><td id="c11v11">יא</td><td>כִּי־ה֭וּא יָדַ֣ע מְתֵי־שָׁ֑וְא וַיַּרְא־אָ֝֗וֶן וְלֹ֣א יִתְבּוֹנָֽן׃</td><td></td></tr>
<tr><td id="c11v12">יב</td><td>וְאִ֣ישׁ נָ֭בוּב יִלָּבֵ֑ב וְעַ֥יִר פֶּ֝֗רֶא<span class="mam-doc-note-callout">*</span> אָדָ֥ם יִוָּלֵֽד׃</td><td><span class="mam-doc-target">פֶּ֝֗רֶא</span> <span class="mam-doc-parts">א=פֶּ֝רֶא (השמטת נקודת הרביע)</span></td></tr>
<tr><td id="c11v13">יג</td><td>אִם־אַ֭תָּה<span class="mam-doc-note-callout">*</span> הֲכִינ֣וֹתָ לִבֶּ֑ךָ וּפָרַשְׂתָּ֖ אֵלָ֣יו כַּפֶּֽיךָ׃</td><td><span class="mam-doc-target">אִם־אַ֭תָּה</span> <span class="mam-doc-parts">=א,ש1 וכן ברויאר ומג״ה (ובקורן) ● ל!=אִם־אַ֭תָּ֗ה (נקודת רביע בנוסף לטעם הדחי), וכך ב-BHS ובהקלדה וגם במכון ממרא (!) ● הערת המקליד</span></td></tr>
<tr><td id="c11v14">יד</td><td>אִם־אָ֣וֶן בְּ֭יָדְךָ הַרְחִיקֵ֑הוּ וְאַל־תַּשְׁכֵּ֖ן בְּאֹהָלֶ֣יךָ עַוְלָֽה׃</td><td></td></tr>
<tr><td id="c11v15">טו</td><td>כִּי־אָ֤ז&thinsp;<span class="mam-lp-legarmeih">׀</span> תִּשָּׂ֣א פָנֶ֣יךָ מִמּ֑וּם וְהָיִ֥יתָ מֻ֝צָ֗ק וְלֹ֣א תִירָֽא׃</td><td></td></tr>
<tr><td id="c11v16">טז</td><td>כִּֽי־אַ֭תָּה עָמָ֣ל תִּשְׁכָּ֑ח כְּמַ֖יִם עָבְר֣וּ תִזְכֹּֽר׃</td><td></td></tr>
<tr><td id="c11v17">יז</td><td><span class="mam-dqq-unstressed">וּֽ֭מִצׇּהֳרַיִם</span> יָק֣וּם חָ֑לֶד תָּ֝עֻ֗פָה כַּבֹּ֥קֶר תִּהְיֶֽה׃</td><td></td></tr>
<tr><td id="c11v18">יח</td><td>וּֽ֭בָטַחְתָּ כִּֽי־יֵ֣שׁ תִּקְוָ֑ה וְ֝חָפַרְתָּ֗ לָבֶ֥טַח תִּשְׁכָּֽב׃</td><td></td></tr>
<tr><td id="c11v19">יט</td><td>וְֽ֭רָבַצְתָּ וְאֵ֣ין מַחֲרִ֑יד וְחִלּ֖וּ פָנֶ֣יךָ רַבִּֽים׃</td><td></td></tr>
<tr><td id="c11v20">כ</td><td>וְעֵינֵ֥י רְשָׁעִ֗ים תִּ֫כְלֶ֥ינָה וּ֭מָנוֹס אָבַ֣ד מִנְהֶ֑ם וְ֝תִקְוָתָ֗ם מַֽפַּֽח־נָֽפֶשׁ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c12v1">יב:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c12v2">ב</td><td>אׇ֭מְנָם כִּ֣י אַתֶּם־עָ֑ם וְ֝עִמָּכֶ֗ם תָּמ֥וּת חׇכְמָֽה׃</td><td></td></tr>
<tr><td id="c12v3">ג</td><td>גַּם־לִ֤י לֵבָ֨ב&thinsp;<span class="mam-lp-legarmeih">׀</span> כְּֽמוֹכֶ֗ם לֹא־נֹפֵ֣ל אָנֹכִ֣י מִכֶּ֑ם וְאֶת־מִי־אֵ֥ין כְּמוֹ־אֵֽלֶּה׃</td><td></td></tr>
<tr><td id="c12v4">ד</td><td>שְׂחֹ֤ק לְרֵעֵ֨הוּ&thinsp;<span class="mam-lp-legarmeih">׀</span> אֶהְיֶ֗ה קֹרֵ֣א לֶ֭אֱלוֹהַּ וַֽיַּעֲנֵ֑הוּ שְׂ֝ח֗וֹק צַדִּ֥יק תָּמִֽים׃</td><td></td></tr>
<tr><td id="c12v5">ה</td><td>לַפִּ֣יד בּ֭וּז לְעַשְׁתּ֣וּת שַׁאֲנָ֑ן נָ֝כ֗וֹן לְמ֣וֹעֲדֵי רָֽגֶל׃</td><td></td></tr>
<tr><td id="c12v6">ו</td><td>יִשְׁלָ֤יוּ אֹהָלִ֨ים&thinsp;<span class="mam-lp-legarmeih">׀</span> לְשֹׁ֥דְﬞדִ֗ים<span class="mam-doc-note-callout">*</span> וּֽ֭בַטֻּחוֹת לְמַרְגִּ֣יזֵי אֵ֑ל לַאֲשֶׁ֤ר הֵבִ֖יא אֱל֣וֹהַּ בְּיָדֽוֹ׃</td><td><span class="mam-doc-target">לְשֹׁ֥דְﬞדִ֗ים</span> <span class="mam-doc-parts">א=לְשֹׁ֥דֲדִ֗ים (חטף)</span></td></tr>
<tr><td id="c12v7">ז</td><td>וְֽאוּלָ֗ם שְׁאַל־נָ֣א בְהֵמ֣וֹת וְתֹרֶ֑ךָּ וְע֥וֹף הַ֝שָּׁמַ֗יִם וְיַגֶּד־לָֽךְ׃</td><td></td></tr>
<tr><td id="c12v8">ח</td><td>א֤וֹ שִׂ֣יחַ לָאָ֣רֶץ וְתֹרֶ֑ךָּ וִיסַפְּר֥וּ לְ֝ךָ֗ דְּגֵ֣י הַיָּֽם׃</td><td></td></tr>
<tr><td id="c12v9">ט</td><td>מִ֭י לֹא־יָדַ֣ע בְּכׇל־אֵ֑לֶּה כִּ֥י יַד־יְ֝הֹוָ֗ה עָ֣שְׂתָה זֹּֽאת׃</td><td></td></tr>
<tr><td id="c12v10">י</td><td>אֲשֶׁ֣ר בְּ֭יָדוֹ נֶ֣פֶשׁ כׇּל־חָ֑י וְ֝ר֗וּחַ כׇּל־בְּשַׂר־אִֽישׁ׃</td><td></td></tr>
<tr><td id="c12v11">יא</td><td>הֲלֹא־אֹ֭זֶן מִלִּ֣ין תִּבְחָ֑ן וְ֝חֵ֗ךְ אֹ֣כֶל יִטְעַם־לֽוֹ׃</td><td></td></tr>
<tr><td id="c12v12">יב</td><td>בִּישִׁישִׁ֥ים חׇכְמָ֑ה וְאֹ֖רֶךְ יָמִ֣ים תְּבוּנָֽה׃</td><td></td></tr>
<tr><td id="c12v13">יג</td><td>עִ֭מּוֹ חׇכְמָ֣ה וּגְבוּרָ֑ה ל֝֗וֹ<span class="mam-doc-note-callout">*</span> עֵצָ֥ה וּתְבוּנָֽה׃</td><td><span class="mam-doc-target">ל֝֗וֹ</span> <span class="mam-doc-parts">א=ל֝וֹ (השמטת נקודת הרביע)</span></td></tr>
<tr><td id="c12v14">יד</td><td>הֵ֣ן יַ֭הֲרוֹס וְלֹ֣א יִבָּנֶ֑ה יִסְגֹּ֥ר עַל־אִ֝֗ישׁ וְלֹ֣א יִפָּתֵֽחַ׃</td><td></td></tr>
<tr><td id="c12v15">טו</td><td>הֵ֤ן יַעְצֹ֣ר בַּמַּ֣יִם וְיִבָ֑שׁוּ וִ֝ישַׁלְּחֵ֗ם וְיַ֖הַפְכוּ אָֽרֶץ׃</td><td></td></tr>
<tr><td id="c12v16">טז</td><td>עִ֭מּוֹ עֹ֣ז וְתוּשִׁיָּ֑ה ל֝֗וֹ<span class="mam-doc-note-callout">*</span> שֹׁגֵ֥ג וּמַשְׁגֶּֽה׃</td><td><span class="mam-doc-target">ל֝֗וֹ</span> <span class="mam-doc-parts">א=ל֝וֹ (השמטת נקודת הרביע)</span></td></tr>
<tr><td id="c12v17">יז</td><td>מוֹלִ֣יךְ יוֹעֲצִ֣ים שׁוֹלָ֑ל וְֽשֹׁפְטִ֥ים יְהוֹלֵֽל׃</td><td></td></tr>
<tr><td id="c12v18">יח</td><td>מוּסַ֣ר מְלָכִ֣ים פִּתֵּ֑חַ וַיֶּאְסֹ֥ר אֵ֝ז֗וֹר בְּמׇתְנֵיהֶֽם׃</td><td></td></tr>
<tr><td id="c12v19">יט</td><td>מוֹלִ֣יךְ כֹּהֲנִ֣ים שׁוֹלָ֑ל וְאֵ֖תָנִ֣ים<span class="mam-doc-note-callout">*</span> יְסַלֵּֽף׃</td><td><span class="mam-doc-target">וְאֵ֖תָנִ֣ים</span> <span class="mam-doc-parts">=א,ל,ש1 (טפחא ומונח) ובדפוסים וקורן (וכן ברויאר ומג״ה); אמנם נטיית הקו לצד ימין קלה בשלושת כתבי־היד (הנטייה הכי ברורה נמצאת בכתר). ● הקלדה=וְאֵֽתָנִ֣ים (געיה ומונח) כנראה בעקבות BHS, אמנם לא כך נראה בצילום כתי״ל (דעתנו לגבי כתי״ל מסכימה עם דותן ושתיקתו של ברויאר); גם ממ=וְאֵֽתָנִ֣ים אמנם לא כך נראה בצילום הכתר.</span></td></tr>
<tr><td id="c12v20">כ</td><td>מֵסִ֣יר שָׂ֭פָה לְנֶאֱמָנִ֑ים וְטַ֖עַם זְקֵנִ֣ים יִקָּֽח׃</td><td></td></tr>
<tr><td id="c12v21">כא</td><td>שׁוֹפֵ֣ךְ בּ֭וּז עַל־נְדִיבִ֑ים וּמְזִ֖יחַ אֲפִיקִ֣ים רִפָּֽה׃</td><td></td></tr>
<tr><td id="c12v22">כב</td><td>מְגַלֶּ֣ה עֲ֭מֻקוֹת מִנִּי־חֹ֑שֶׁךְ וַיֹּצֵ֖א לָא֣וֹר צַלְמָֽוֶת׃</td><td></td></tr>
<tr><td id="c12v23">כג</td><td>מַשְׂגִּ֣יא לַ֭גּוֹיִם וַֽיְאַבְּדֵ֑ם שֹׁטֵ֥חַ לַ֝גּוֹיִ֗ם וַיַּנְחֵֽם׃</td><td></td></tr>
<tr><td id="c12v24">כד</td><td>מֵסִ֗יר לֵ֭ב רָאשֵׁ֣י עַם־הָאָ֑רֶץ וַ֝יַּתְעֵ֗ם<span class="mam-doc-note-callout">*</span> בְּתֹ֣הוּ לֹא־דָֽרֶךְ׃</td><td><span class="mam-doc-target">וַ֝יַּתְעֵ֗ם</span> <span class="mam-doc-parts">=ל ● א!=וַ֝יַּתְעֵם (חסרה נקודת הרביע באות עי״ן)</span></td></tr>
<tr><td id="c12v25">כה</td><td>יְמַֽשְׁﬞשׁוּ־חֹ֥שֶׁךְ<span class="mam-doc-note-callout">*</span> וְלֹא־א֑וֹר וַ֝יַּתְעֵ֗ם כַּשִּׁכּֽוֹר׃</td><td><span class="mam-doc-target">יְמַֽשְׁﬞשׁוּ־חֹ֥שֶׁךְ</span> <span class="mam-doc-parts">א=יְמַֽשֲׁשׁוּ־חֹ֥שֶׁךְ (חטף)</span></td></tr>
<tr><td id="c13v1">יג:</td><td>הֶן־כֹּ֭ל רָאֲתָ֣ה עֵינִ֑י שָֽׁמְעָ֥ה אׇ֝זְנִ֗י וַתָּ֥בֶן לָֽהּ׃</td><td></td></tr>
<tr><td id="c13v2">ב</td><td>כְּֽ֭דַעְתְּכֶם יָדַ֣עְתִּי גַם־אָ֑נִי לֹֽא־נֹפֵ֖ל אָנֹכִ֣י מִכֶּֽם׃</td><td></td></tr>
<tr><td id="c13v3">ג</td><td>אוּלָ֗ם אֲ֭נִי אֶל־שַׁדַּ֣י אֲדַבֵּ֑ר וְהוֹכֵ֖חַ אֶל־אֵ֣ל אֶחְפָּֽץ׃</td><td></td></tr>
<tr><td id="c13v4">ד</td><td>וְֽאוּלָ֗ם אַתֶּ֥ם טֹפְלֵי־שָׁ֑קֶר רֹפְאֵ֖י אֱלִ֣ל כֻּלְּכֶֽם׃</td><td></td></tr>
<tr><td id="c13v5">ה</td><td>מִי־יִ֭תֵּן הַחֲרֵ֣שׁ תַּחֲרִישׁ֑וּן וּתְהִ֖י לָכֶ֣ם לְחׇכְמָֽה׃</td><td></td></tr>
<tr><td id="c13v6">ו</td><td>שִׁמְעוּ־נָ֥א תוֹכַחְתִּ֑י וְרִב֖וֹת שְׂפָתַ֣י הַקְשִֽׁיבוּ׃</td><td></td></tr>
<tr><td id="c13v7">ז</td><td>הַ֭לְאֵל תְּדַבְּר֣וּ עַוְלָ֑ה וְ֝ל֗וֹ תְּֽדַבְּר֥וּ רְמִיָּֽה׃</td><td></td></tr>
<tr><td id="c13v8">ח</td><td>הֲפָנָ֥יו תִּשָּׂא֑וּן אִם־לָאֵ֥ל תְּרִיבֽוּן׃</td><td></td></tr>
<tr><td id="c13v9">ט</td><td>הֲ֭טוֹב כִּֽי־יַחְקֹ֣ר אֶתְכֶ֑ם אִם־כְּהָתֵ֥ל בֶּ֝אֱנ֗וֹשׁ תְּהָתֵ֥לּוּ בֽוֹ׃</td><td></td></tr>
<tr><td id="c13v10">י</td><td>הוֹכֵ֣חַ יוֹכִ֣יחַ אֶתְכֶ֑ם אִם־בַּ֝סֵּ֗תֶר פָּנִ֥ים תִּשָּׂאֽוּן׃</td><td></td></tr>
<tr><td id="c13v11">יא</td><td>הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם וּ֝פַחְדּ֗וֹ יִפֹּ֥ל עֲלֵיכֶֽם׃</td><td></td></tr>
<tr><td id="c13v12">יב</td><td>זִֽ֭כְרֹנֵיכֶם מִשְׁלֵי־אֵ֑פֶר לְגַבֵּי־חֹ֝֗מֶר<span class="mam-doc-note-callout">*</span> גַּבֵּיכֶֽם׃</td><td><span class="mam-doc-target">לְגַבֵּי־חֹ֝֗מֶר</span> <span class="mam-doc-parts">א=לְגַבֵּי־חֹ֝מֶר (השמטת נקודת הרביע)</span></td></tr>
<tr><td id="c13v13">יג</td><td>הַחֲרִ֣ישׁוּ מִ֭מֶּנִּי וַאֲדַבְּרָה־אָ֑נִי וְיַעֲבֹ֖ר עָלַ֣י מָֽה׃</td><td></td></tr>
<tr><td id="c13v14">יד</td><td>עַל־מָ֤ה&thinsp;<span class="mam-lp-legarmeih">׀</span> אֶשָּׂ֣א בְשָׂרִ֣י בְשִׁנָּ֑י וְ֝נַפְשִׁ֗י אָשִׂ֥ים בְּכַפִּֽי׃</td><td></td></tr>
<tr><td id="c13v15">טו</td><td>הֵ֣ן יִ֭קְטְלֵנִי <span class="mam-kq"><span class="mam-kq-k">(לא)</span> <span class="mam-kq-q">[ל֣וֹ]</span></span> אֲיַחֵ֑ל אַךְ־דְּ֝רָכַ֗י אֶל־פָּנָ֥יו אוֹכִֽיחַ׃</td><td></td></tr>
<tr><td id="c13v16">טז</td><td>גַּם־הוּא־לִ֥י לִישׁוּעָ֑ה כִּי־לֹ֥א לְ֝פָנָ֗יו חָנֵ֥ף יָבֽוֹא׃</td><td></td></tr>
<tr><td id="c13v17">יז</td><td>שִׁמְע֣וּ שָׁ֭מוֹעַ מִלָּתִ֑י וְ֝אַחֲוָתִ֗י בְּאׇזְנֵיכֶֽם׃</td><td></td></tr>
<tr><td id="c13v18">יח</td><td>הִנֵּה־נָ֭א עָרַ֣כְתִּי מִשְׁפָּ֑ט יָ֝דַ֗עְתִּי כִּי־אֲנִ֥י אֶצְדָּֽק׃</td><td></td></tr>
<tr><td id="c13v19">יט</td><td>מִי־ה֭וּא יָרִ֣יב עִמָּדִ֑י כִּֽי־עַתָּ֖ה אַחֲרִ֣ישׁ וְאֶגְוָֽע׃</td><td></td></tr>
<tr><td id="c13v20">כ</td><td>אַךְ־שְׁ֭תַּיִם אַל־תַּ֣עַשׂ עִמָּדִ֑י אָ֥ז מִ֝פָּנֶ֗יךָ לֹ֣א אֶסָּתֵֽר׃</td><td></td></tr>
<tr><td id="c13v21">כא</td><td>כַּ֭פְּךָ מֵעָלַ֣י הַרְחַ֑ק וְ֝אֵ֥מָתְךָ֗ אַֽל־תְּבַעֲתַֽנִּי׃</td><td></td></tr>
<tr><td id="c13v22">כב</td><td>וּ֭קְרָא וְאָנֹכִ֣י אֶעֱנֶ֑ה אֽוֹ־אֲ֝דַבֵּ֗ר וַהֲשִׁיבֵֽנִי׃</td><td></td></tr>
<tr><td id="c13v23">כג</td><td>כַּמָּ֣ה לִ֭י עֲוֺנ֣וֹת וְחַטָּא֑וֹת פִּֽשְׁעִ֥י וְ֝חַטָּאתִ֗י הֹדִיעֵֽנִי׃</td><td></td></tr>
<tr><td id="c13v24">כד</td><td>לָֽמָּה־פָנֶ֥יךָ תַסְתִּ֑יר וְתַחְשְׁבֵ֖נִי לְאוֹיֵ֣ב לָֽךְ׃</td><td></td></tr>
<tr><td id="c13v25">כה</td><td>הֶעָלֶ֣ה נִדָּ֣ף תַּעֲר֑וֹץ וְאֶת־קַ֖שׁ יָבֵ֣שׁ תִּרְדֹּֽף׃</td><td></td></tr>
<tr><td id="c13v26">כו</td><td>כִּֽי־תִכְתֹּ֣ב עָלַ֣י מְרֹר֑וֹת וְ֝תוֹרִישֵׁ֗נִי עֲוֺנ֥וֹת נְעוּרָֽי׃</td><td></td></tr>
<tr><td id="c13v27">כז</td><td>וְתָ֘שֵׂ֤ם בַּסַּ֨ד&thinsp;<span class="mam-lp-legarmeih">׀</span> רַגְלַ֗י וְתִשְׁמ֥וֹר כׇּל־אׇרְחוֹתָ֑י עַל־שׇׁרְשֵׁ֥י רַ֝גְלַ֗י תִּתְחַקֶּֽה׃</td><td></td></tr>
<tr><td id="c13v28">כח</td><td>וְ֭הוּא כְּרָקָ֣ב יִבְלֶ֑ה כְּ֝בֶ֗גֶד אֲכָ֣לוֹ עָֽשׁ׃</td><td></td></tr>
<tr><td id="c14v1">יד:</td><td>אָ֭דָם יְל֣וּד אִשָּׁ֑ה קְצַ֥ר יָ֝מִ֗ים וּֽשְׂבַֽע־רֹֽגֶז׃</td><td></td></tr>
<tr><td id="c14v2">ב</td><td>כְּצִ֣יץ יָ֭צָא וַיִּמָּ֑ל וַיִּבְרַ֥ח כַּ֝צֵּ֗ל וְלֹ֣א יַעֲמֽוֹד׃</td><td></td></tr>
<tr><td id="c14v3">ג</td><td>אַף־עַל־זֶ֭ה פָּקַ֣חְתָּ עֵינֶ֑ךָ וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃</td><td></td></tr>
<tr><td id="c14v4">ד</td><td>מִֽי־יִתֵּ֣ן טָ֭הוֹר מִטָּמֵ֗א לֹ֣א אֶחָֽד׃</td><td></td></tr>
<tr><td id="c14v5">ה</td><td>אִ֥ם חֲרוּצִ֨ים&thinsp;<span class="mam-lp-legarmeih">׀</span> יָמָ֗יו מִֽסְפַּר־חֳדָשָׁ֥יו אִתָּ֑ךְ חֻקָּ֥ו עָ֝שִׂ֗יתָ וְלֹ֣א יַעֲבֹֽר׃</td><td></td></tr>
<tr><td id="c14v6">ו</td><td>שְׁעֵ֣ה מֵעָלָ֣יו וְיֶחְדָּ֑ל עַד־יִ֝רְצֶ֗ה כְּשָׂכִ֥יר יוֹמֽוֹ׃</td><td></td></tr>
<tr><td id="c14v7">ז</td><td>כִּ֤י יֵ֥שׁ לָעֵ֗ץ תִּ֫קְוָ֥ה אִֽם־יִ֭כָּרֵת וְע֣וֹד יַחֲלִ֑יף וְ֝יֹנַקְתּ֗וֹ לֹ֣א תֶחְדָּֽל׃</td><td></td></tr>
<tr><td id="c14v8">ח</td><td>אִם־יַזְקִ֣ין בָּאָ֣רֶץ שׇׁרְשׁ֑וֹ וּ֝בֶעָפָ֗ר יָמ֥וּת גִּזְעֽוֹ׃</td><td></td></tr>
<tr><td id="c14v9">ט</td><td>מֵרֵ֣יחַ מַ֣יִם יַפְרִ֑חַ וְעָשָׂ֖ה קָצִ֣יר כְּמוֹ־נָֽטַע׃</td><td></td></tr>
<tr><td id="c14v10">י</td><td>וְגֶ֣בֶר יָ֭מוּת וַֽיֶּחֱלָ֑שׁ וַיִּגְוַ֖ע אָדָ֣ם וְאַיּֽוֹ׃</td><td></td></tr>
<tr><td id="c14v11">יא</td><td>אָזְלוּ־מַ֭יִם מִנִּי־יָ֑ם וְ֝נָהָ֗ר יֶחֱרַ֥ב וְיָבֵֽשׁ׃</td><td></td></tr>
<tr><td id="c14v12">יב</td><td>וְאִ֥ישׁ שָׁכַ֗ב וְֽלֹא־יָ֫ק֥וּם עַד־בִּלְתִּ֣י שָׁ֭מַיִם לֹ֣א יָקִ֑יצוּ וְלֹֽא־יֵ֝עֹ֗רוּ מִשְּׁנָתָֽם׃</td><td></td></tr>
<tr><td id="c14v13">יג</td><td>מִ֤י יִתֵּ֨ן&thinsp;<span class="mam-lp-legarmeih">׀</span> בִּשְׁא֬וֹל תַּצְפִּנֵ֗נִי תַּ֭סְתִּירֵנִי עַד־שׁ֣וּב אַפֶּ֑ךָ תָּ֤שִֽׁית לִ֖י חֹ֣ק וְתִזְכְּרֵֽנִי׃</td><td></td></tr>
<tr><td id="c14v14">יד</td><td>אִם־יָמ֥וּת גֶּ֗בֶר הֲיִֽ֫חְיֶ֥ה כׇּל־יְמֵ֣י צְבָאִ֣י אֲיַחֵ֑ל עַד־בּ֝֗וֹא<span class="mam-doc-note-callout">*</span> חֲלִיפָתִֽי׃</td><td><span class="mam-doc-target">עַד־בּ֝֗וֹא</span> <span class="mam-doc-parts">א=עַד־בּ֝וֹא (השמטת נקודת הרביע)</span></td></tr>
<tr><td id="c14v15">טו</td><td>תִּ֭קְרָא וְאָנֹכִ֣י אֶעֱנֶ֑ךָּ לְֽמַעֲשֵׂ֖ה יָדֶ֣יךָ תִכְסֹֽף׃</td><td></td></tr>
<tr><td id="c14v16">טז</td><td>כִּֽי־עַ֭תָּה צְעָדַ֣י תִּסְפּ֑וֹר לֹֽא־תִ֝שְׁמֹ֗ר עַל־חַטָּאתִֽי׃</td><td></td></tr>
<tr><td id="c14v17">יז</td><td>חָתֻ֣ם בִּצְר֣וֹר פִּשְׁעִ֑י וַ֝תִּטְפֹּ֗ל עַל־עֲוֺנִֽי׃</td><td></td></tr>
<tr><td id="c14v18">יח</td><td>וְ֭אוּלָם הַר־נוֹפֵ֣ל יִבּ֑וֹל וְ֝צ֗וּר יֶעְתַּ֥ק מִמְּקֹמֽוֹ׃</td><td></td></tr>
<tr><td id="c14v19">יט</td><td>אֲבָנִ֤ים&thinsp;<span class="mam-lp-legarmeih">׀</span> שָׁ֥חֲקוּ מַ֗יִם תִּשְׁטֹֽף־סְפִיחֶ֥יהָ עֲפַר־אָ֑רֶץ וְתִקְוַ֖ת אֱנ֣וֹשׁ הֶֽאֱבַֽדְתָּ׃</td><td></td></tr>
<tr><td id="c14v20">כ</td><td>תִּתְקְפֵ֣הוּ לָ֭נֶצַח וַֽיַּהֲלֹ֑ךְ מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃</td><td></td></tr>
<tr><td id="c14v21">כא</td><td>יִכְבְּד֣וּ בָ֭נָיו וְלֹ֣א יֵדָ֑ע וְ֝יִצְעֲר֗וּ וְֽלֹא־יָבִ֥ין לָֽמוֹ׃</td><td></td></tr>
<tr><td id="c14v22">כב</td><td>אַךְ־בְּ֭שָׂרוֹ עָלָ֣יו יִכְאָ֑ב וְ֝נַפְשׁ֗וֹ עָלָ֥יו תֶּאֱבָֽל׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c15v1">טו:</td><td>וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃</td><td></td></tr>
<tr><td id="c15v2">ב</td><td>הֶחָכָ֗ם יַעֲנֶ֥ה דַעַת־ר֑וּחַ וִימַלֵּ֖א קָדִ֣ים בִּטְנֽוֹ׃</td><td></td></tr>
<tr><td id="c15v3">ג</td><td>הוֹכֵ֣חַ בְּ֭דָבָר לֹ֣א יִסְכּ֑וֹן וּ֝מִלִּ֗ים לֹא־יוֹעִ֥יל בָּֽם׃</td><td></td></tr>
<tr><td id="c15v4">ד</td><td>אַף־אַ֭תָּה תָּפֵ֣ר יִרְאָ֑ה וְתִגְרַ֥ע שִׂ֝יחָ֗ה לִפְנֵי־אֵֽל׃</td><td></td></tr>
<tr><td id="c15v5">ה</td><td>כִּ֤י יְאַלֵּ֣ף עֲוֺנְךָ֣ פִ֑יךָ וְ֝תִבְחַ֗ר לְשׁ֣וֹן עֲרוּמִֽים׃</td><td></td></tr>
<tr><td id="c15v6">ו</td><td>יַרְשִׁיעֲךָ֣ פִ֣יךָ וְלֹא־אָ֑נִי וּ֝שְׂפָתֶ֗יךָ יַעֲנוּ־בָֽךְ׃</td><td></td></tr>
<tr><td id="c15v7">ז</td><td>הֲרִאישׁ֣וֹן אָ֭דָם תִּוָּלֵ֑ד וְלִפְנֵ֖י גְבָע֣וֹת חוֹלָֽלְתָּ׃</td><td></td></tr>
<tr><td id="c15v8">ח</td><td>הַבְס֣וֹד אֱל֣וֹהַּ תִּשְׁמָ֑ע וְתִגְרַ֖ע אֵלֶ֣יךָ חׇכְמָֽה׃</td><td></td></tr>
<tr><td id="c15v9">ט</td><td>מַה־יָּ֭דַעְתָּ וְלֹ֣א נֵדָ֑ע תָּ֝בִ֗ין וְֽלֹא־עִמָּ֥נוּ הֽוּא׃</td><td></td></tr>
<tr><td id="c15v10">י</td><td>גַּם־שָׂ֣ב גַּם־יָשִׁ֣ישׁ בָּ֑נוּ כַּבִּ֖יר מֵאָבִ֣יךָ יָמִֽים׃</td><td></td></tr>
<tr><td id="c15v11">יא</td><td>הַמְעַ֣ט מִ֭מְּךָ תַּנְחוּמ֣וֹת אֵ֑ל וְ֝דָבָ֗ר לָאַ֥ט עִמָּֽךְ׃</td><td></td></tr>
<tr><td id="c15v12">יב</td><td>מַה־יִּקָּחֲךָ֥ לִבֶּ֑ךָ וּֽמַה־יִּרְזְמ֥וּן עֵינֶֽיךָ׃</td><td></td></tr>
<tr><td id="c15v13">יג</td><td>כִּֽי־תָשִׁ֣יב אֶל־אֵ֣ל רוּחֶ֑ךָ וְהֹצֵ֖אתָ מִפִּ֣יךָ מִלִּֽין׃</td><td></td></tr>
<tr><td id="c15v14">יד</td><td>מָה־אֱנ֥וֹשׁ כִּֽי־יִזְכֶּ֑ה וְכִי־יִ֝צְדַּ֗ק יְל֣וּד אִשָּֽׁה׃</td><td></td></tr>
<tr><td id="c15v15">טו</td><td>הֵ֣ן בִּ֭קְדֹשָׁו לֹ֣א יַאֲמִ֑ין וְ֝שָׁמַ֗יִם לֹא־זַכּ֥וּ בְעֵינָֽיו׃</td><td></td></tr>
<tr><td id="c15v16">טז</td><td>אַ֭ף כִּי־נִתְעָ֥ב וְֽנֶאֱלָ֑ח אִישׁ־שֹׁתֶ֖ה כַמַּ֣יִם עַוְלָֽה׃</td><td></td></tr>
<tr><td id="c15v17">יז</td><td>אֲחַוְךָ֥ שְֽׁמַֽע־לִ֑י וְזֶֽה־חָ֝זִ֗יתִי וַאֲסַפֵּֽרָה׃</td><td></td></tr>
<tr><td id="c15v18">יח</td><td>אֲשֶׁר־חֲכָמִ֥ים יַגִּ֑ידוּ וְלֹ֥א כִ֝חֲד֗וּ מֵאֲבוֹתָֽם׃</td><td></td></tr>
<tr><td id="c15v19">יט</td><td>לָהֶ֣ם לְ֭בַדָּם נִתְּנָ֣ה הָאָ֑רֶץ וְלֹא־עָ֖בַר זָ֣ר בְּתוֹכָֽם׃</td><td></td></tr>
<tr><td id="c15v20">כ</td><td>כׇּל־יְמֵ֣י רָ֭שָׁע ה֣וּא מִתְחוֹלֵ֑ל וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃</td><td></td></tr>
<tr><td id="c15v21">כא</td><td>קוֹל־פְּחָדִ֥ים בְּאׇזְנָ֑יו בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃</td><td></td></tr>
<tr><td id="c15v22">כב</td><td>לֹא־יַאֲמִ֣ין שׁ֭וּב מִנִּי־חֹ֑שֶׁךְ <span class="mam-kq"><span class="mam-kq-k">(וצפו)</span> <span class="mam-kq-q">[וְצָפ֖וּי]</span></span> ה֣וּא אֱלֵי־חָֽרֶב׃</td><td></td></tr>
<tr><td id="c15v23">כג</td><td>נֹ֘דֵ֤ד ה֣וּא לַלֶּ֣חֶם אַיֵּ֑ה יָדַ֓ע&thinsp;<span class="mam-lp-legarmeih">׀</span> כִּי־נָכ֖וֹן בְּיָד֣וֹ יֽוֹם־חֹֽשֶׁךְ׃</td><td></td></tr>
<tr><td id="c15v24">כד</td><td>יְֽ֭בַעֲתֻהוּ צַ֣ר וּמְצוּקָ֑ה תִּ֝תְקְפֵ֗הוּ כְּמֶ֤לֶךְ&thinsp;<span class="mam-lp-legarmeih">׀</span> עָתִ֬יד לַכִּידֽוֹר׃</td><td></td></tr>
<tr><td id="c15v25">כה</td><td>כִּֽי־נָטָ֣ה אֶל־אֵ֣ל יָד֑וֹ וְאֶל־שַׁ֝דַּ֗י יִתְגַּבָּֽר׃</td><td></td></tr>
<tr><td id="c15v26">כו</td><td>יָר֣וּץ אֵלָ֣יו בְּצַוָּ֑אר בַּ֝עֲבִ֗י גַּבֵּ֥י מָגִנָּֽיו׃</td><td></td></tr>
<tr><td id="c15v27">כז</td><td>כִּֽי־כִסָּ֣ה פָנָ֣יו בְּחֶלְבּ֑וֹ וַיַּ֖עַשׂ פִּימָ֣ה עֲלֵי־כָֽסֶל׃</td><td></td></tr>
<tr><td id="c15v28">כח</td><td>וַיִּשְׁכּ֤וֹן&thinsp;<span class="mam-lp-legarmeih">׀</span> עָ֘רִ֤ים נִכְחָד֗וֹת בָּ֭תִּים לֹא־יֵ֣שְׁבוּ לָ֑מוֹ אֲשֶׁ֖ר הִתְעַתְּד֣וּ לְגַלִּֽים׃</td><td></td></tr>
<tr><td id="c15v29">כט</td><td>לֹֽא־יֶ֭עְשַׁר וְלֹא־יָק֣וּם חֵיל֑וֹ וְלֹא־יִטֶּ֖ה לָאָ֣רֶץ מִנְלָֽם׃</td><td></td></tr>
<tr><td id="c15v30">ל</td><td>לֹֽא־יָס֨וּר&thinsp;<span class="mam-lp-legarmeih">׀</span> מִנִּי־חֹ֗שֶׁךְ יֹ֭נַקְתּוֹ תְּיַבֵּ֣שׁ שַׁלְהָ֑בֶת וְ֝יָס֗וּר בְּר֣וּחַ פִּֽיו׃</td><td></td></tr>
<tr><td id="c15v31">לא</td><td>אַל־יַאֲמֵ֣ן בַּשָּׁ֣ו נִתְעָ֑ה כִּי־שָׁ֝֗וְא<span class="mam-doc-note-callout">*</span> תִּהְיֶ֥ה תְמוּרָתֽוֹ׃</td><td><span class="mam-doc-target">כִּי־שָׁ֝֗וְא</span> <span class="mam-doc-parts">א=כִּי־שָׁ֝וְא (השמטת נקודת הרביע)</span></td></tr>
<tr><td id="c15v32">לב</td><td>בְּֽלֹא־י֭וֹמוֹ תִּמָּלֵ֑א וְ֝כִפָּת֗וֹ לֹ֣א רַעֲנָֽנָה׃</td><td></td></tr>
<tr><td id="c15v33">לג</td><td>יַחְמֹ֣ס כַּגֶּ֣פֶן בִּסְר֑וֹ וְיַשְׁלֵ֥ךְ כַּ֝זַּ֗יִת נִצָּתֽוֹ׃</td><td></td></tr>
<tr><td id="c15v34">לד</td><td>כִּֽי־עֲדַ֣ת חָנֵ֣ף גַּלְמ֑וּד וְ֝אֵ֗שׁ אָכְלָ֥ה <span class="mam-dqq-unstressed">אׇהֳלֵי־שֹֽׁחַד</span>׃</td><td></td></tr>
<tr><td id="c15v35">לה</td><td>הָרֹ֣ה עָ֭מָל וְיָ֣לֹֽד אָ֑וֶן וּ֝בִטְנָ֗ם תָּכִ֥ין מִרְמָֽה׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c16v1">טז:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c16v2">ב</td><td>שָׁמַ֣עְתִּי כְאֵ֣לֶּה רַבּ֑וֹת מְנַחֲמֵ֖י עָמָ֣ל כֻּלְּכֶֽם׃</td><td></td></tr>
<tr><td id="c16v3">ג</td><td>הֲקֵ֥ץ לְדִבְרֵי־ר֑וּחַ א֥וֹ מַה־יַּ֝מְרִֽיצְךָ֗ כִּ֣י תַֽעֲנֶֽה׃</td><td></td></tr>
<tr><td id="c16v4">ד</td><td>גַּ֤ם&thinsp;<span class="mam-lp-legarmeih">׀</span> אָנֹכִי֮ כָּכֶ֢ם אֲדַ֫בֵּ֥רָה ל֤וּ יֵ֪שׁ נַפְשְׁכֶ֡ם תַּ֤חַת נַפְשִׁ֗י אַחְבִּ֣ירָה עֲלֵיכֶ֣ם בְּמִלִּ֑ים וְאָנִ֥יעָה עֲ֝לֵיכֶ֗ם בְּמ֣וֹ רֹאשִֽׁי׃</td><td></td></tr>
<tr><td id="c16v5">ה</td><td>אֲאַמִּצְכֶ֥ם בְּמוֹ־פִ֑י וְנִ֖יד שְׂפָתַ֣י יַחְשֹֽׂךְ׃</td><td></td></tr>
<tr><td id="c16v6">ו</td><td>אִֽם־אֲ֭דַבְּרָה לֹא־יֵחָשֵׂ֣ךְ כְּאֵבִ֑י וְ֝אַחְדְּלָ֗ה מַה־מִּנִּ֥י יַהֲלֹֽךְ׃</td><td></td></tr>
<tr><td id="c16v7">ז</td><td>אַךְ־עַתָּ֥ה הֶלְאָ֑נִי הֲ֝שִׁמּ֗וֹתָ כׇּל־עֲדָתִֽי׃</td><td></td></tr>
<tr><td id="c16v8">ח</td><td>וַֽ֭תִּקְמְטֵנִי לְעֵ֣ד הָיָ֑ה וַיָּ֥קׇם<span class="mam-doc-note-callout">*</span> בִּ֥י כַ֝חֲשִׁ֗י בְּפָנַ֥י יַעֲנֶֽה׃</td><td><span class="mam-doc-target">וַיָּ֥קׇם</span> <span class="mam-doc-parts">=א?,ל במרכא (וכן הכריעו ברויאר ומג״ה) ● א=וַיָּ֖קָם? הקו ישר בערך וייתכן שהוא טפחא, אבל קצת יותר נראה שהוא מרכא.</span></td></tr>
<tr><td id="c16v9">ט</td><td>אַפּ֤וֹ טָרַ֨ף&thinsp;<span class="mam-lp-legarmeih">׀</span> וַֽיִּשְׂטְמֵ֗נִי חָרַ֣ק עָלַ֣י בְּשִׁנָּ֑יו צָרִ֓י&thinsp;<span class="mam-lp-legarmeih">׀</span> יִלְטֹ֖שׁ עֵינָ֣יו לִֽי׃</td><td></td></tr>
<tr><td id="c16v10">י</td><td>פָּעֲר֬וּ עָלַ֨י&thinsp;<span class="mam-lp-legarmeih">׀</span> בְּפִיהֶ֗ם בְּ֭חֶרְפָּה הִכּ֣וּ לְחָיָ֑י יַ֝֗חַד<span class="mam-doc-note-callout">*</span> עָלַ֥י יִתְמַלָּאֽוּן׃</td><td><span class="mam-doc-target">יַ֝֗חַד</span> <span class="mam-doc-parts">א=יַ֝חַד (השמטת נקודת הרביע)</span></td></tr>
<tr><td id="c16v11">יא</td><td>יַסְגִּירֵ֣נִי אֵ֭ל אֶ֣ל עֲוִ֑יל וְעַל־יְדֵ֖י רְשָׁעִ֣ים יִרְטֵֽנִי׃</td><td></td></tr>
<tr><td id="c16v12">יב</td><td>שָׁ֘לֵ֤ו הָיִ֨יתִי&thinsp;<span class="mam-lp-legarmeih">׀</span> וַֽיְפַרְפְּרֵ֗נִי וְאָחַ֣ז בְּ֭עׇרְפִּי וַֽיְפַצְפְּצֵ֑נִי וַיְקִימֵ֥נִי ל֝֗וֹ<span class="mam-doc-note-callout">*</span> לְמַטָּרָֽה׃</td><td><span class="mam-doc-target">ל֝֗וֹ</span> <span class="mam-doc-parts">א=ל֝וֹ (השמטת נקודת הרביע)</span></td></tr>
<tr><td id="c16v13">יג</td><td>יָ֘סֹ֤בּוּ עָלַ֨י&thinsp;<span class="mam-lp-legarmeih">׀</span> רַבָּ֗יו יְפַלַּ֣ח כִּ֭לְיוֹתַי וְלֹ֣א יַחְמֹ֑ל יִשְׁפֹּ֥ךְ לָ֝אָ֗רֶץ מְרֵרָתִֽי׃</td><td></td></tr>
<tr><td id="c16v14">יד</td><td>יִפְרְצֵ֣נִי פֶ֭רֶ<span class="mam-letter-small">ץ</span><span class="mam-doc-note-callout">*</span> עַל־פְּנֵי־פָ֑רֶץ יָרֻ֖ץ עָלַ֣י כְּגִבּֽוֹר׃</td><td><span class="mam-doc-target">פֶ֭רֶ<span class="mam-letter-small">ץ</span></span> <span class="mam-doc-parts">=מ״ש (אות צד״י סופית קטנה) וכך בדפוסים וקורן</span></td></tr>
<tr><td id="c16v15">טו</td><td>שַׂ֣ק תָּ֭פַרְתִּי עֲלֵ֣י גִלְדִּ֑י וְעֹלַ֖לְתִּי בֶעָפָ֣ר קַרְנִֽי׃</td><td></td></tr>
<tr><td id="c16v16">טז</td><td>פָּנַ֣י <span class="mam-kq"><span class="mam-kq-k">(חמרמרה)</span> <span class="mam-kq-q">[חֳ֭מַרְמְרוּ]</span></span> מִנִּי־בֶ֑כִי וְעַ֖ל עַפְעַפַּ֣י צַלְמָֽוֶת׃</td><td></td></tr>
<tr><td id="c16v17">יז</td><td>עַ֭ל לֹא־חָמָ֣ס בְּכַפָּ֑י וּֽתְפִלָּתִ֥י זַכָּֽה׃</td><td></td></tr>
<tr><td id="c16v18">יח</td><td>אֶ֭רֶץ אַל־תְּכַסִּ֣י דָמִ֑י וְֽאַל־יְהִ֥י מָ֝ק֗וֹם לְזַעֲקָתִֽי׃</td><td></td></tr>
<tr><td id="c16v19">יט</td><td>גַּם־עַ֭תָּה הִנֵּה־בַשָּׁמַ֣יִם עֵדִ֑י וְ֝שָׂהֲדִ֗י בַּמְּרֹמִֽים׃</td><td></td></tr>
<tr><td id="c16v20">כ</td><td>מְלִיצַ֥י רֵעָ֑י אֶל־אֱ֝ל֗וֹהַּ דָּלְפָ֥ה עֵינִֽי׃</td><td></td></tr>
<tr><td id="c16v21">כא</td><td>וְיוֹכַ֣ח לְגֶ֣בֶר עִם־אֱל֑וֹהַּ וּֽבֶן־אָדָ֥ם לְרֵעֵֽהוּ׃</td><td></td></tr>
<tr><td id="c16v22">כב</td><td>כִּֽי־שְׁנ֣וֹת מִסְפָּ֣ר יֶאֱתָ֑יוּ וְאֹ֖רַח לֹא־אָשׁ֣וּב אֶהֱלֹֽךְ׃</td><td></td></tr>
<tr><td id="c17v1">יז:</td><td>רוּחִ֣י חֻ֭בָּלָה יָמַ֥י נִזְעָ֗כוּ קְבָרִ֥ים לִֽי׃</td><td></td></tr>
<tr><td id="c17v2">ב</td><td>אִם־לֹ֣א הֲ֭תֻלִים עִמָּדִ֑י וּ֝בְהַמְּרוֹתָ֗ם תָּלַ֥ן עֵינִֽי׃</td><td></td></tr>
<tr><td id="c17v3">ג</td><td>שִֽׂימָה־נָּ֭א עׇרְבֵ֣נִי עִמָּ֑ךְ מִ֥י ה֝֗וּא<span class="mam-doc-note-callout">*</span> לְיָדִ֥י יִתָּקֵֽעַ׃</td><td><span class="mam-doc-target">מִ֥י ה֝֗וּא</span> <span class="mam-doc-parts">=ל ("מי" בטעם מרכא) וכן הכריעו ברויאר ומג״ה ● א=&lt;מִ֥י ה֝וּא&gt; (השמטת נקודת הרביע כשיטתו) ● ממ=מִֽי ה֝֗וּא ("מי" בגעיה ובלתי-מוקפת!) ● קורן=מִי־ה֝֗וּא ("מי" מוקפת)</span></td></tr>
<tr><td id="c17v4">ד</td><td>כִּֽי־לִ֭בָּם צָפַ֣נְתָּ מִּשָּׂ֑כֶל עַל־כֵּ֝֗ן<span class="mam-doc-note-callout">*</span> לֹ֣א תְרֹמֵֽם׃</td><td><span class="mam-doc-target">עַל־כֵּ֝֗ן</span> <span class="mam-doc-parts">א=עַל־כֵּ֝ן (השמטת נקודת הרביע)</span></td></tr>
<tr><td id="c17v5">ה</td><td>לְ֭חֵלֶק יַגִּ֣יד רֵעִ֑ים וְעֵינֵ֖י בָנָ֣יו תִּכְלֶֽנָה׃</td><td></td></tr>
<tr><td id="c17v6">ו</td><td>וְֽ֭הִצִּיגַנִי לִמְשֹׁ֣ל עַמִּ֑ים וְתֹ֖פֶת לְפָנִ֣ים אֶהְיֶֽה׃</td><td></td></tr>
<tr><td id="c17v7">ז</td><td>וַתֵּ֣כַהּ מִכַּ֣עַשׂ עֵינִ֑י וִיצֻרַ֖י כַּצֵּ֣ל כֻּלָּֽם׃</td><td></td></tr>
<tr><td id="c17v8">ח</td><td>יָשֹׁ֣מּוּ יְשָׁרִ֣ים עַל־זֹ֑את וְ֝נָקִ֗י עַל־חָנֵ֥ף יִתְעֹרָֽר׃</td><td></td></tr>
<tr><td id="c17v9">ט</td><td>וְיֹאחֵ֣ז צַדִּ֣יק דַּרְכּ֑וֹ וּֽטְﬞהׇר־יָ֝דַ֗יִם<span class="mam-doc-note-callout">*</span> יֹסִ֥יף אֹֽמֶץ׃</td><td><span class="mam-doc-target">וּֽטְﬞהׇר־יָ֝דַ֗יִם</span> <span class="mam-doc-parts">א=וּֽטֳהָר־יָ֝דַ֗יִם (בחטף קמץ)</span></td></tr>
<tr><td id="c17v10">י</td><td>וְֽאוּלָ֗ם כֻּלָּ֣ם תָּ֭שֻׁבוּ וּבֹ֣אוּ נָ֑א וְלֹֽא־אֶמְצָ֖א בָכֶ֣ם חָכָֽם׃</td><td></td></tr>
<tr><td id="c17v11">יא</td><td>יָמַ֣י עָ֭בְרוּ זִמֹּתַ֣י נִתְּק֑וּ מ֖וֹרָשֵׁ֣י לְבָבִֽי׃</td><td></td></tr>
<tr><td id="c17v12">יב</td><td>לַ֭יְלָה לְי֣וֹם יָשִׂ֑ימוּ א֝֗וֹר<span class="mam-doc-note-callout">*</span> קָר֥וֹב מִפְּנֵי־חֹֽשֶׁךְ׃</td><td><span class="mam-doc-target">א֝֗וֹר</span> <span class="mam-doc-parts">א=א֝וֹר (השמטת נקודת הרביע)</span></td></tr>
<tr><td id="c17v13">יג</td><td>אִם־אֲ֭קַוֶּה שְׁא֣וֹל בֵּיתִ֑י בַּ֝חֹ֗שֶׁךְ רִפַּ֥דְתִּי יְצוּעָֽי׃</td><td></td></tr>
<tr><td id="c17v14">יד</td><td>לַשַּׁ֣חַת קָ֭רָאתִי אָ֣בִי אָ֑תָּה אִמִּ֥י וַ֝אֲחֹתִ֗י לָרִמָּֽה׃</td><td></td></tr>
<tr><td id="c17v15">טו</td><td>וְ֭אַיֵּה אֵפ֣וֹ תִקְוָתִ֑י וְ֝תִקְוָתִ֗י מִ֣י יְשׁוּרֶֽנָּה׃</td><td></td></tr>
<tr><td id="c17v16">טז</td><td>בַּדֵּ֣י שְׁאֹ֣ל תֵּרַ֑דְנָה אִם־יַ֖חַד עַל־עָפָ֣ר נָֽחַת׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c18v1">יח:</td><td>וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃</td><td></td></tr>
<tr><td id="c18v2">ב</td><td>עַד־אָ֤נָה&thinsp;<span class="mam-lp-legarmeih">׀</span> תְּשִׂימ֣וּן קִנְצֵ֣י לְמִלִּ֑ין תָּ֝בִ֗ינוּ וְאַחַ֥ר נְדַבֵּֽר׃</td><td></td></tr>
<tr><td id="c18v3">ג</td><td>מַ֭דּוּעַ נֶחְשַׁ֣בְנוּ כַבְּהֵמָ֑ה נִ֝טְמִ֗ינוּ בְּעֵינֵיכֶֽם׃</td><td></td></tr>
<tr><td id="c18v4">ד</td><td>טֹרֵ֥ף נַפְשׁ֗וֹ בְּאַ֫פּ֥וֹ הַֽ֭לְמַעַנְךָ תֵּעָ֣זַב אָ֑רֶץ וְיֶעְתַּק־צ֝֗וּר<span class="mam-doc-note-callout">*</span> מִמְּקֹמֽוֹ׃</td><td><span class="mam-doc-target">וְיֶעְתַּק־צ֝֗וּר</span> <span class="mam-doc-parts">א=וְיֶעְתַּק־צ֝וּר (השמטת נקודת הרביע)</span></td></tr>
<tr><td id="c18v5">ה</td><td>גַּ֤ם א֣וֹר רְשָׁעִ֣ים יִדְעָ֑ךְ וְלֹא־יִ֝גַּ֗הּ שְׁבִ֣יב אִשּֽׁוֹ׃</td><td></td></tr>
<tr><td id="c18v6">ו</td><td>א֭וֹר חָשַׁ֣ךְ <span class="mam-dqq-unstressed">בְּאׇהֳל֑וֹ</span> וְ֝נֵר֗וֹ עָלָ֥יו יִדְעָֽךְ׃</td><td></td></tr>
<tr><td id="c18v7">ז</td><td>יֵ֭צְרוּ צַעֲדֵ֣י אוֹנ֑וֹ וְֽתַשְׁלִיכֵ֥הוּ עֲצָתֽוֹ׃</td><td></td></tr>
<tr><td id="c18v8">ח</td><td>כִּֽי־שֻׁלַּ֣ח בְּרֶ֣שֶׁת בְּרַגְלָ֑יו וְעַל־שְׂ֝בָכָ֗ה יִתְהַלָּֽךְ׃</td><td></td></tr>
<tr><td id="c18v9">ט</td><td>יֹאחֵ֣ז בְּעָקֵ֣ב פָּ֑ח יַחֲזֵ֖ק עָלָ֣יו צַמִּֽים׃</td><td></td></tr>
<tr><td id="c18v10">י</td><td>טָמ֣וּן בָּאָ֣רֶץ חַבְל֑וֹ וּ֝מַלְכֻּדְתּ֗וֹ עֲלֵ֣י נָתִֽיב׃</td><td></td></tr>
<tr><td id="c18v11">יא</td><td>סָ֭בִיב בִּעֲתֻ֣הוּ בַלָּה֑וֹת וֶהֱפִיצֻ֥הוּ לְרַגְלָֽיו׃</td><td></td></tr>
<tr><td id="c18v12">יב</td><td>יְהִֽי־רָעֵ֥ב אֹנ֑וֹ וְ֝אֵ֗יד נָכ֥וֹן לְצַלְעֽוֹ׃</td><td></td></tr>
<tr><td id="c18v13">יג</td><td>יֹ֭אכַל בַּדֵּ֣י עוֹר֑וֹ יֹאכַ֥ל בַּ֝דָּ֗יו בְּכ֣וֹר מָֽוֶת׃</td><td></td></tr>
<tr><td id="c18v14">יד</td><td>יִנָּתֵ֣ק <span class="mam-dqq-unstressed">מֵ֭אׇהֳלוֹ</span> מִבְטַח֑וֹ וְ֝תַצְעִדֵ֗הוּ לְמֶ֣לֶךְ בַּלָּהֽוֹת׃</td><td></td></tr>
<tr><td id="c18v15">טו</td><td>תִּשְׁכּ֣וֹן <span class="mam-dqq-unstressed">בְּ֭אׇהֳלוֹ</span> מִבְּלִיל֑וֹ<span class="mam-doc-note-callout">*</span> יְזֹרֶ֖ה עַל־נָוֵ֣הוּ גׇפְרִֽית׃</td><td><span class="mam-doc-target">מִבְּלִיל֑וֹ</span> <span class="mam-doc-parts">=ק-מ ומסורות-א,ק-מ,ש1 וכך הכריע ברויאר ● א,ל,מ״ש=מִבְּלִי־ל֑וֹ ("מבלי" מוקפת) וכן בדפוסים; המקף ברור בכתר ובכתי״ל.</span></td></tr>
<tr><td id="c18v16">טז</td><td>מִ֭תַּחַת <span class="mam-dqq-unstressed">שׇׁרָשָׁ֣יו</span> יִבָ֑שׁוּ וּ֝מִמַּ֗עַל יִמַּ֥ל קְצִירֽוֹ׃</td><td></td></tr>
<tr><td id="c18v17">יז</td><td>זִֽכְרוֹ־אָ֭בַד מִנִּי־אָ֑רֶץ וְלֹא־שֵׁ֥ם ל֝֗וֹ<span class="mam-doc-note-callout">*</span> עַל־פְּנֵי־חֽוּץ׃</td><td><span class="mam-doc-target">ל֝֗וֹ</span> <span class="mam-doc-parts">א=ל֝וֹ (השמטת נקודת הרביע)</span></td></tr>
<tr><td id="c18v18">יח</td><td>יֶ֭הְדְּפֻהוּ מֵא֣וֹר אֶל־חֹ֑שֶׁךְ וּֽמִתֵּבֵ֥ל יְנִדֻּֽהוּ׃</td><td></td></tr>
<tr><td id="c18v19">יט</td><td>לֹ֘א נִ֤ין ל֣וֹ וְלֹא־נֶ֣כֶד בְּעַמּ֑וֹ וְאֵ֥ין שָׂ֝רִ֗יד בִּמְגוּרָֽיו׃</td><td></td></tr>
<tr><td id="c18v20">כ</td><td>עַל־י֭וֹמוֹ נָשַׁ֣מּוּ אַחֲרֹנִ֑ים וְ֝קַדְמֹנִ֗ים אָ֣חֲזוּ שָֽׂעַר׃</td><td></td></tr>
<tr><td id="c18v21">כא</td><td>אַךְ־אֵ֭לֶּה מִשְׁכְּנ֣וֹת עַוָּ֑ל וְ֝זֶ֗ה מְק֣וֹם לֹֽא־יָדַֽע־אֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c19v1">יט:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c19v2">ב</td><td>עַד־אָ֭נָה תּוֹגְי֣וּן נַפְשִׁ֑י וּֽתְדַכּאוּנַ֥נִי בְמִלִּֽים׃</td><td></td></tr>
<tr><td id="c19v3">ג</td><td>זֶ֤ה עֶ֣שֶׂר פְּ֭עָמִים תַּכְלִימ֑וּנִי לֹֽא־תֵ֝בֹ֗שׁוּ תַּהְכְּרוּ־לִֽי׃</td><td></td></tr>
<tr><td id="c19v4">ד</td><td>וְאַף־אׇמְנָ֥ם שָׁגִ֑יתִי אִ֝תִּ֗י תָּלִ֥ין מְשׁוּגָתִֽי׃</td><td></td></tr>
<tr><td id="c19v5">ה</td><td>אִם־אׇ֭מְנָם עָלַ֣י תַּגְדִּ֑ילוּ וְתוֹכִ֥יחוּ עָ֝לַ֗י חֶרְפָּתִֽי׃</td><td></td></tr>
<tr><td id="c19v6">ו</td><td>דְּֽעוּ־אֵ֭פוֹ כִּֽי־אֱל֣וֹהַּ עִוְּתָ֑נִי וּ֝מְצוּד֗וֹ עָלַ֥י הִקִּֽיף׃</td><td></td></tr>
<tr><td id="c19v7">ז</td><td>הֵ֤ן אֶצְעַ֣ק חָ֭מָס וְלֹ֣א אֵעָנֶ֑ה אֲ֝שַׁוַּ֗ע וְאֵ֣ין מִשְׁפָּֽט׃</td><td></td></tr>
<tr><td id="c19v8">ח</td><td>אׇרְחִ֣י גָ֭דַר וְלֹ֣א אֶעֱב֑וֹר וְעַ֥ל נְ֝תִיבוֹתַ֗י חֹ֣שֶׁךְ יָשִֽׂים׃</td><td></td></tr>
<tr><td id="c19v9">ט</td><td>כְּ֭בוֹדִי מֵעָלַ֣י הִפְשִׁ֑יט וַ֝יָּ֗סַר עֲטֶ֣רֶת רֹאשִֽׁי׃</td><td></td></tr>
<tr><td id="c19v10">י</td><td>יִתְּצֵ֣נִי סָ֭בִיב וָאֵלַ֑ךְ וַיַּסַּ֥ע כָּ֝עֵ֗ץ תִּקְוָתִֽי׃</td><td></td></tr>
<tr><td id="c19v11">יא</td><td>וַיַּ֣חַר עָלַ֣י אַפּ֑וֹ וַיַּחְשְׁבֵ֖נִי ל֣וֹ כְצָרָֽיו׃</td><td></td></tr>
<tr><td id="c19v12">יב</td><td>יַ֤חַד&thinsp;<span class="mam-lp-legarmeih">׀</span> יָ֘בֹ֤אוּ גְדוּדָ֗יו וַיָּסֹ֣לּוּ עָלַ֣י דַּרְכָּ֑ם וַיַּחֲנ֖וּ סָבִ֣יב <span class="mam-dqq-unstressed">לְאׇהֳלִֽי</span>׃</td><td></td></tr>
<tr><td id="c19v13">יג</td><td>אַ֭חַי מֵעָלַ֣י הִרְחִ֑יק וְ֝יֹדְעַ֗י אַךְ־זָ֥רוּ מִמֶּֽנִּי׃</td><td></td></tr>
<tr><td id="c19v14">יד</td><td>חָדְל֥וּ קְרוֹבָ֑י וּֽמְיֻדָּעַ֥י שְׁכֵחֽוּנִי׃</td><td></td></tr>
<tr><td id="c19v15">טו</td><td>גָּ֘רֵ֤י בֵיתִ֣י וְ֭אַמְהֹתַי לְזָ֣ר תַּחְשְׁבֻ֑נִי נׇ֝כְרִ֗י הָיִ֥יתִי בְעֵינֵיהֶֽם׃</td><td></td></tr>
<tr><td id="c19v16">טז</td><td>לְעַבְדִּ֣י קָ֭רָאתִי וְלֹ֣א יַעֲנֶ֑ה בְּמוֹ־פִ֝֗י<span class="mam-doc-note-callout">*</span> אֶתְחַנֶּן־לֽוֹ׃</td><td><span class="mam-doc-target">בְּמוֹ־פִ֝֗י</span> <span class="mam-doc-parts">=ל (גרש בתיבה המוטעמת כשיטת הכתר) וכן בדפוסים (וכך הכריעו ברויאר, מכון ממרא, סימנים) ● א!=בְּ֝מוֹ־פִ֗י (גרש בראש התיבה המוקפת שלא כשיטתו) וכך הכריעו במג״ה.</span></td></tr>
<tr><td id="c19v17">יז</td><td>ר֭וּחִי זָ֣רָה לְאִשְׁתִּ֑י וְ֝חַנֹּתִ֗י לִבְנֵ֥י בִטְנִֽי׃</td><td></td></tr>
<tr><td id="c19v18">יח</td><td>גַּם־עֲ֭וִילִים מָ֣אֲסוּ בִ֑י אָ֝ק֗וּמָה וַיְדַבְּרוּ־בִֽי׃</td><td></td></tr>
<tr><td id="c19v19">יט</td><td>תִּ֭עֲבוּנִי כׇּל־מְתֵ֣י סוֹדִ֑י וְזֶה־אָ֝הַ֗בְתִּי נֶהְפְּכוּ־בִֽי׃</td><td></td></tr>
<tr><td id="c19v20">כ</td><td>בְּעוֹרִ֣י וּ֭בִבְשָׂרִי דָּבְקָ֣ה עַצְמִ֑י וָ֝אֶתְמַלְּטָ֗ה בְּע֣וֹר שִׁנָּֽי׃</td><td></td></tr>
<tr><td id="c19v21">כא</td><td>חׇנֻּ֬נִי חׇנֻּ֣נִי אַתֶּ֣ם רֵעָ֑י כִּ֥י יַד־אֱ֝ל֗וֹהַּ נָ֣גְעָה בִּֽי׃</td><td></td></tr>
<tr><td id="c19v22">כב</td><td>לָ֭מָּה תִּרְדְּפֻ֣נִי כְמוֹ־אֵ֑ל וּ֝מִבְּשָׂרִ֗י לֹ֣א תִשְׂבָּֽעוּ׃</td><td></td></tr>
<tr><td id="c19v23">כג</td><td>מִי־יִתֵּ֣ן אֵ֭פוֹ וְיִכָּתְב֣וּן מִלָּ֑י מִי־יִתֵּ֖ן בַּסֵּ֣פֶר וְיֻחָֽקוּ׃</td><td></td></tr>
<tr><td id="c19v24">כד</td><td>בְּעֵט־בַּרְזֶ֥ל וְעֹפָ֑רֶת לָ֝עַ֗ד בַּצּ֥וּר יֵחָצְבֽוּן׃</td><td></td></tr>
<tr><td id="c19v25">כה</td><td>וַאֲנִ֣י יָ֭דַעְתִּי גֹּ֣אֲלִי חָ֑י וְ֝אַחֲר֗וֹן עַל־עָפָ֥ר יָקֽוּם׃</td><td></td></tr>
<tr><td id="c19v26">כו</td><td>וְאַחַ֣ר ע֭וֹרִי נִקְּפוּ־זֹ֑את וּ֝מִבְּשָׂרִ֗י אֶחֱזֶ֥ה אֱלֽוֹהַּ׃</td><td></td></tr>
<tr><td id="c19v27">כז</td><td>אֲשֶׁ֤ר אֲנִ֨י&thinsp;<span class="mam-lp-legarmeih">׀</span> אֶחֱזֶה־לִּ֗י וְעֵינַ֣י רָא֣וּ וְלֹא־זָ֑ר כָּל֖וּ כִלְיֹתַ֣י בְּחֵקִֽי׃</td><td></td></tr>
<tr><td id="c19v28">כח</td><td>כִּ֣י תֹ֭אמְרוּ מַה־נִּרְדׇּף־ל֑וֹ וְשֹׁ֥רֶשׁ דָּ֝בָ֗ר נִמְצָא־בִֽי׃</td><td></td></tr>
<tr><td id="c19v29">כט</td><td>גּ֤וּרוּ לָכֶ֨ם&thinsp;<span class="mam-lp-legarmeih">׀</span> מִפְּנֵי־חֶ֗רֶב כִּֽי־חֵ֭מָה עֲוֺנ֣וֹת חָ֑רֶב לְמַ֖עַן תֵּדְע֣וּן <span class="mam-kq"><span class="mam-kq-k">(שדין)</span> <span class="mam-kq-q">[שַׁדּֽוּן]</span></span>׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c20v1">כ:</td><td>וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃</td><td></td></tr>
<tr><td id="c20v2">ב</td><td>לָ֭כֵן שְׂעִפַּ֣י יְשִׁיב֑וּנִי וּ֝בַעֲב֗וּר ח֣וּשִׁי בִֽי׃</td><td></td></tr>
<tr><td id="c20v3">ג</td><td>מוּסַ֣ר כְּלִמָּתִ֣י אֶשְׁמָ֑ע וְ֝ר֗וּחַ מִֽבִּינָתִ֥י יַעֲנֵֽנִי׃</td><td></td></tr>
<tr><td id="c20v4">ד</td><td>הֲזֹ֣את יָ֭דַעְתָּ מִנִּי־עַ֑ד מִנִּ֤י שִׂ֖ים אָדָ֣ם עֲלֵי־אָֽרֶץ׃</td><td></td></tr>
<tr><td id="c20v5">ה</td><td>כִּ֤י רִנְנַ֣ת רְ֭שָׁעִים מִקָּר֑וֹב וְשִׂמְחַ֖ת חָנֵ֣ף עֲדֵי־רָֽגַע׃</td><td></td></tr>
<tr><td id="c20v6">ו</td><td>אִם־יַעֲלֶ֣ה לַשָּׁמַ֣יִם שִׂיא֑וֹ וְ֝רֹאשׁ֗וֹ לָעָ֥ב יַגִּֽיעַ׃</td><td></td></tr>
<tr><td id="c20v7">ז</td><td>כְּֽ֭גֶלְﬞלוֹ<span class="mam-doc-note-callout">*</span> לָנֶ֣צַח יֹאבֵ֑ד רֹ֝אָ֗יו יֹאמְר֥וּ אַיּֽוֹ׃</td><td><span class="mam-doc-target">כְּֽ֭גֶלְﬞלוֹ</span> <span class="mam-doc-parts">א=כְּֽ֭גֶלֲלוֹ (חטף)</span></td></tr>
<tr><td id="c20v8">ח</td><td>כַּחֲל֣וֹם יָ֭עוּף וְלֹ֣א יִמְצָא֑וּהוּ וְ֝יֻדַּ֗ד כְּחֶזְי֥וֹן לָֽיְלָה׃</td><td></td></tr>
<tr><td id="c20v9">ט</td><td>עַ֣יִן שְׁ֭זָפַתּוּ וְלֹ֣א תוֹסִ֑יף וְלֹֽא־ע֝֗וֹד תְּשׁוּרֶ֥נּוּ מְקוֹמֽוֹ׃</td><td></td></tr>
<tr><td id="c20v10">י</td><td>בָּ֭נָיו יְרַצּ֣וּ דַלִּ֑ים וְ֝יָדָ֗יו תָּשֵׁ֥בְנָה אוֹנֽוֹ׃</td><td></td></tr>
<tr><td id="c20v11">יא</td><td>עַ֭צְמוֹתָיו מָלְא֣וּ <span class="mam-kq-trivial">עֲלוּמָ֑ו</span><span class="mam-doc-note-callout">*</span> וְ֝עִמּ֗וֹ עַל־עָפָ֥ר תִּשְׁכָּֽב׃</td><td><span class="mam-doc-target">עֲלוּמָ֑ו</span> <span class="mam-doc-parts">א-קרי=עֲלוּמָ֑יו</span></td></tr>
<tr><td id="c20v12">יב</td><td>אִם־תַּמְתִּ֣יק בְּפִ֣יו רָעָ֑ה יַ֝כְחִידֶ֗נָּה תַּ֣חַת לְשֹׁנֽוֹ׃</td><td></td></tr>
<tr><td id="c20v13">יג</td><td>יַחְמֹ֣ל עָ֭לֶיהָ וְלֹ֣א יַעַזְבֶ֑נָּה וְ֝יִמְנָעֶ֗נָּה בְּת֣וֹךְ חִכּֽוֹ׃</td><td></td></tr>
<tr><td id="c20v14">יד</td><td>לַ֭חְמוֹ בְּמֵעָ֣יו נֶהְפָּ֑ךְ מְרוֹרַ֖ת פְּתָנִ֣ים בְּקִרְבּֽוֹ׃</td><td></td></tr>
<tr><td id="c20v15">טו</td><td>חַ֣יִל בָּ֭לַע וַיְקִאֶ֑נּוּ מִ֝בִּטְנ֗וֹ יֹרִשֶׁ֥נּוּ אֵֽל׃</td><td></td></tr>
<tr><td id="c20v16">טז</td><td>רֹאשׁ־פְּתָנִ֥ים יִינָ֑ק תַּ֝הַרְגֵ֗הוּ לְשׁ֣וֹן אֶפְעֶֽה׃</td><td></td></tr>
<tr><td id="c20v17">יז</td><td>אַל־יֵ֥רֶא בִפְלַגּ֑וֹת נַהֲרֵ֥י נַ֝חֲלֵ֗י דְּבַ֣שׁ וְחֶמְאָֽה׃</td><td></td></tr>
<tr><td id="c20v18">יח</td><td>מֵשִׁ֣יב יָ֭גָע וְלֹ֣א יִבְלָ֑ע כְּחֵ֥יל תְּ֝מוּרָת֗וֹ וְלֹ֣א יַעֲלֹֽס׃</td><td></td></tr>
<tr><td id="c20v19">יט</td><td>כִּֽי־רִ֭צַּץ עָזַ֣ב דַּלִּ֑ים בַּ֥יִת גָּ֝זַ֗ל וְלֹ֣א יִבְנֵֽהוּ׃</td><td></td></tr>
<tr><td id="c20v20">כ</td><td>כִּ֤י&thinsp;<span class="mam-lp-legarmeih">׀</span> לֹא־יָדַ֣ע שָׁלֵ֣ו בְּבִטְנ֑וֹ בַּ֝חֲמוּד֗וֹ לֹ֣א יְמַלֵּֽט׃</td><td></td></tr>
<tr><td id="c20v21">כא</td><td>אֵין־שָׂרִ֥יד לְאׇכְל֑וֹ עַל־כֵּ֝֗ן<span class="mam-doc-note-callout">*</span> לֹא־יָחִ֥יל טוּבֽוֹ׃</td><td><span class="mam-doc-target">עַל־כֵּ֝֗ן</span> <span class="mam-doc-parts">א=עַל־כֵּ֝ן (השמטת נקודת הרביע)</span></td></tr>
<tr><td id="c20v22">כב</td><td>בִּמְלֹ֣אות שִׂ֭פְקוֹ יֵ֣צֶר ל֑וֹ כׇּל־יַ֖ד עָמֵ֣ל תְּבֹאֶֽנּוּ׃</td><td></td></tr>
<tr><td id="c20v23">כג</td><td>יְהִ֤י&thinsp;<span class="mam-lp-legarmeih">׀</span> לְמַלֵּ֬א בִטְנ֗וֹ יְֽשַׁלַּח־בּ֭וֹ חֲר֣וֹן אַפּ֑וֹ וְיַמְטֵ֥ר עָ֝לֵ֗ימוֹ בִּלְחוּמֽוֹ׃</td><td></td></tr>
<tr><td id="c20v24">כד</td><td>יִ֭בְרַח מִנֵּ֣שֶׁק בַּרְזֶ֑ל תַּ֝חְלְפֵ֗הוּ קֶ֣שֶׁת נְחוּשָֽׁה׃</td><td></td></tr>
<tr><td id="c20v25">כה</td><td>שָׁלַף֮ וַיֵּצֵ֢א מִגֵּ֫וָ֥ה וּ֭בָרָק מִֽמְּרֹרָת֥וֹ יַהֲלֹ֗ךְ עָלָ֥יו אֵמִֽים׃</td><td></td></tr>
<tr><td id="c20v26">כו</td><td>כׇּל־חֹשֶׁךְ֮ טָמ֢וּן לִצְפּ֫וּנָ֥יו תְּ֭אׇכְלֵהוּ אֵ֣שׁ לֹא־נֻפָּ֑ח יֵ֖רַע שָׂרִ֣יד <span class="mam-dqq-unstressed">בְּאׇהֳלֽוֹ</span>׃</td><td></td></tr>
<tr><td id="c20v27">כז</td><td>יְגַלּ֣וּ שָׁמַ֣יִם עֲוֺנ֑וֹ וְ֝אֶ֗רֶץ מִתְקוֹמָ֘מָ֥ה לֽוֹ׃</td><td></td></tr>
<tr><td id="c20v28">כח</td><td>יִ֭גֶל יְב֣וּל בֵּית֑וֹ נִ֝גָּר֗וֹת בְּי֣וֹם אַפּֽוֹ׃</td><td></td></tr>
<tr><td id="c20v29">כט</td><td>זֶ֤ה&thinsp;<span class="mam-lp-legarmeih">׀</span> חֵלֶק־אָדָ֣ם רָ֭שָׁע מֵאֱלֹהִ֑ים וְנַחֲלַ֖ת אִמְר֣וֹ מֵאֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c21v1">כא:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c21v2">ב</td><td>שִׁמְע֣וּ שָׁ֭מוֹעַ מִלָּתִ֑י וּתְהִי־זֹ֝֗את<span class="mam-doc-note-callout">*</span> תַּנְח֥וּמֹֽתֵיכֶֽם׃</td><td><span class="mam-doc-target">וּתְהִי־זֹ֝֗את</span> <span class="mam-doc-parts">א=וּתְהִי־זֹ֝את (השמטת נקודת הרביע)</span></td></tr>
<tr><td id="c21v3">ג</td><td>שָׂ֭אוּנִי וְאָנֹכִ֣י אֲדַבֵּ֑ר וְאַחַ֖ר דַּבְּרִ֣י תַלְעִֽיג׃</td><td></td></tr>
<tr><td id="c21v4">ד</td><td>הֶ֭אָנֹכִי לְאָדָ֣ם שִׂיחִ֑י וְאִם־מַ֝דּ֗וּעַ לֹֽא־תִקְצַ֥ר רוּחִֽי׃</td><td></td></tr>
<tr><td id="c21v5">ה</td><td>פְּנוּ־אֵלַ֥י וְהָשַׁ֑מּוּ וְשִׂ֖ימוּ יָ֣ד עַל־פֶּֽה׃</td><td></td></tr>
<tr><td id="c21v6">ו</td><td>וְאִם־זָכַ֥רְתִּי וְנִבְהָ֑לְתִּי וְאָחַ֥ז בְּ֝שָׂרִ֗י פַּלָּצֽוּת׃</td><td></td></tr>
<tr><td id="c21v7">ז</td><td>מַ֭דּוּעַ רְשָׁעִ֣ים יִֽחְי֑וּ עָ֝תְק֗וּ גַּם־גָּ֥בְרוּ חָֽיִל׃</td><td></td></tr>
<tr><td id="c21v8">ח</td><td>זַרְעָ֤ם נָכ֣וֹן לִפְנֵיהֶ֣ם עִמָּ֑ם וְ֝צֶאֱצָאֵיהֶ֗ם לְעֵינֵיהֶֽם׃</td><td></td></tr>
<tr><td id="c21v9">ט</td><td>בָּתֵּיהֶ֣ם שָׁל֣וֹם מִפָּ֑חַד וְלֹ֤א שֵׁ֖בֶט אֱל֣וֹהַּ עֲלֵיהֶֽם׃</td><td></td></tr>
<tr><td id="c21v10">י</td><td>שׁוֹר֣וֹ עִ֭בַּר וְלֹ֣א יַגְעִ֑ל תְּפַלֵּ֥ט פָּ֝רָת֗וֹ וְלֹ֣א תְשַׁכֵּֽל׃</td><td></td></tr>
<tr><td id="c21v11">יא</td><td>יְשַׁלְּח֣וּ כַ֭צֹּאן עֲוִילֵיהֶ֑ם וְ֝יַלְדֵיהֶ֗ם יְרַקֵּדֽוּן׃</td><td></td></tr>
<tr><td id="c21v12">יב</td><td>יִ֭שְׂאוּ כְּתֹ֣ף וְכִנּ֑וֹר וְ֝יִשְׂמְח֗וּ לְק֣וֹל עוּגָֽב׃</td><td></td></tr>
<tr><td id="c21v13">יג</td><td><span class="mam-kq"><span class="mam-kq-k">(יבלו)</span> <span class="mam-kq-q">[יְכַלּ֣וּ]</span></span> בַטּ֣וֹב יְמֵיהֶ֑ם וּ֝בְרֶ֗גַע שְׁא֣וֹל יֵחָֽתּוּ׃</td><td></td></tr>
<tr><td id="c21v14">יד</td><td>וַיֹּאמְר֣וּ לָ֭אֵל ס֣וּר מִמֶּ֑נּוּ וְדַ֥עַת דְּ֝רָכֶ֗יךָ לֹ֣א חָפָֽצְנוּ׃</td><td></td></tr>
<tr><td id="c21v15">טו</td><td>מַה־שַּׁדַּ֥י כִּֽי־נַעַבְדֶ֑נּוּ וּמַה־נּ֝וֹעִ֗יל כִּ֣י נִפְגַּע־בּֽוֹ׃</td><td></td></tr>
<tr><td id="c21v16">טז</td><td>הֵ֤ן לֹ֣א בְיָדָ֣ם טוּבָ֑ם עֲצַ֥ת רְ֝שָׁעִ֗ים רָ֣חֲקָה מֶֽנִּי׃</td><td></td></tr>
<tr><td id="c21v17">יז</td><td>כַּמָּ֤ה&thinsp;<span class="mam-lp-legarmeih">׀</span> נֵר־רְשָׁ֘עִ֤ים יִדְעָ֗ךְ וְיָבֹ֣א עָלֵ֣ימוֹ אֵידָ֑ם חֲ֝בָלִ֗ים יְחַלֵּ֥ק בְּאַפּֽוֹ׃</td><td></td></tr>
<tr><td id="c21v18">יח</td><td>יִֽהְי֗וּ כְּתֶ֥בֶן לִפְנֵי־ר֑וּחַ וּ֝כְמֹ֗ץ גְּנָבַ֥תּוּ סוּפָֽה׃</td><td></td></tr>
<tr><td id="c21v19">יט</td><td>אֱל֗וֹהַּ יִצְפֹּן־לְבָנָ֥יו אוֹנ֑וֹ יְשַׁלֵּ֖ם אֵלָ֣יו וְיֵדָֽע׃</td><td></td></tr>
<tr><td id="c21v20">כ</td><td>יִרְא֣וּ <span class="mam-kq-trivial">עֵינָ֣ו</span><span class="mam-doc-note-callout">*</span> כִּיד֑וֹ וּמֵחֲמַ֖ת שַׁדַּ֣י יִשְׁתֶּֽה׃</td><td><span class="mam-doc-target">עֵינָ֣ו</span> <span class="mam-doc-parts">א-קרי=עֵינָ֣יו</span></td></tr>
<tr><td id="c21v21">כא</td><td>כִּ֤י מַה־חֶפְצ֣וֹ בְּבֵית֣וֹ אַחֲרָ֑יו וּמִסְפַּ֖ר חֳדָשָׁ֣יו חֻצָּֽצוּ׃</td><td></td></tr>
<tr><td id="c21v22">כב</td><td>הַלְאֵ֥ל יְלַמֶּד־דָּ֑עַת וְ֝ה֗וּא רָמִ֥ים יִשְׁפּֽוֹט׃</td><td></td></tr>
<tr><td id="c21v23">כג</td><td>זֶ֗ה יָ֭מוּת בְּעֶ֣צֶם תֻּמּ֑וֹ כֻּ֝לּ֗וֹ שַׁלְאֲנַ֥ן וְשָׁלֵֽיו׃</td><td></td></tr>
<tr><td id="c21v24">כד</td><td>עֲ֭טִינָיו מָלְא֣וּ חָלָ֑ב וּמֹ֖חַ עַצְמוֹתָ֣יו יְשֻׁקֶּֽה׃</td><td></td></tr>
<tr><td id="c21v25">כה</td><td>וְזֶ֗ה יָ֭מוּת בְּנֶ֣פֶשׁ מָרָ֑ה וְלֹֽא־אָ֝כַ֗ל בַּטּוֹבָֽה׃</td><td></td></tr>
<tr><td id="c21v26">כו</td><td>יַ֭חַד עַל־עָפָ֣ר יִשְׁכָּ֑בוּ וְ֝רִמָּ֗ה תְּכַסֶּ֥ה עֲלֵיהֶֽם׃</td><td></td></tr>
<tr><td id="c21v27">כז</td><td>הֵ֣ן יָ֭דַעְתִּי מַחְשְׁבֽוֹתֵיכֶ֑ם וּ֝מְזִמּ֗וֹת עָלַ֥י תַּחְמֹֽסוּ׃</td><td></td></tr>
<tr><td id="c21v28">כח</td><td>כִּ֤י תֹאמְר֗וּ אַיֵּ֥ה בֵית־נָדִ֑יב וְ֝אַיֵּ֗ה אֹ֤הֶל&thinsp;<span class="mam-lp-legarmeih">׀</span> מִשְׁכְּנ֬וֹת רְשָׁעִֽים׃</td><td></td></tr>
<tr><td id="c21v29">כט</td><td>הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ וְ֝אֹתֹתָ֗ם לֹ֣א תְנַכֵּֽרוּ׃</td><td></td></tr>
<tr><td id="c21v30">ל</td><td>כִּ֤י לְי֣וֹם אֵ֭יד יֵחָ֣שֶׂךְ רָ֑ע לְי֖וֹם עֲבָר֣וֹת יוּבָֽלוּ׃</td><td></td></tr>
<tr><td id="c21v31">לא</td><td>מִֽי־יַגִּ֣יד עַל־פָּנָ֣יו דַּרְכּ֑וֹ וְהוּא־עָ֝שָׂ֗ה מִ֣י יְשַׁלֶּם־לֽוֹ׃</td><td></td></tr>
<tr><td id="c21v32">לב</td><td>וְ֭הוּא לִקְבָר֣וֹת יוּבָ֑ל וְֽעַל־גָּדִ֥ישׁ יִשְׁקֽוֹד׃</td><td></td></tr>
<tr><td id="c21v33">לג</td><td>מָֽתְקוּ־ל֗וֹ רִגְבֵ֫י<span class="mam-implicit-maqaf">־</span>נָ֥חַל וְ֭אַחֲרָיו כׇּל־אָדָ֣ם יִמְשׁ֑וֹךְ וּ֝לְפָנָ֗יו אֵ֣ין מִסְפָּֽר׃</td><td></td></tr>
<tr><td id="c21v34">לד</td><td>וְ֭אֵיךְ תְּנַחֲמ֣וּנִי הָ֑בֶל וּ֝תְשׁ֥וּבֹתֵיכֶ֗ם נִשְׁאַר־מָֽעַל׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c22v1">כב:</td><td>וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃</td><td></td></tr>
<tr><td id="c22v2">ב</td><td>הַלְאֵ֥ל יִסְכׇּן־גָּ֑בֶר כִּֽי־יִסְכֹּ֖ן עָלֵ֣ימוֹ מַשְׂכִּֽיל׃</td><td></td></tr>
<tr><td id="c22v3">ג</td><td>הַחֵ֣פֶץ לְ֭שַׁדַּי כִּ֣י תִצְדָּ֑ק וְאִם־בֶּ֝֗צַע<span class="mam-doc-note-callout">*</span> כִּֽי־תַתֵּ֥ם דְּרָכֶֽיךָ׃</td><td><span class="mam-doc-target">וְאִם־בֶּ֝֗צַע</span> <span class="mam-doc-parts">א=וְאִם־בֶּ֝צַע (השמטת נקודת הרביע)</span></td></tr>
<tr><td id="c22v4">ד</td><td>הֲֽ֭מִיִּרְאָ֣תְךָ יֹכִיחֶ֑ךָ יָב֥וֹא עִ֝מְּךָ֗ בַּמִּשְׁפָּֽט׃</td><td></td></tr>
<tr><td id="c22v5">ה</td><td>הֲלֹ֣א רָעָֽתְךָ֣ רַבָּ֑ה וְאֵֽין־קֵ֝֗ץ<span class="mam-doc-note-callout">*</span> לַעֲוֺנֹתֶֽיךָ׃</td><td><span class="mam-doc-target">וְאֵֽין־קֵ֝֗ץ</span> <span class="mam-doc-parts">א=וְאֵֽין־קֵ֝ץ (השמטת נקודת הרביע)</span></td></tr>
<tr><td id="c22v6">ו</td><td>כִּֽי־תַחְבֹּ֣ל אַחֶ֣יךָ חִנָּ֑ם וּבִגְדֵ֖י עֲרוּמִּ֣ים תַּפְשִֽׁיט׃</td><td></td></tr>
<tr><td id="c22v7">ז</td><td>לֹא־מַ֭יִם עָיֵ֣ף תַּשְׁקֶ֑ה וּ֝מֵרָעֵ֗ב תִּֽמְנַֽע־לָֽחֶם׃</td><td></td></tr>
<tr><td id="c22v8">ח</td><td>וְאִ֣ישׁ זְ֭רוֹעַ ל֣וֹ הָאָ֑רֶץ וּנְשׂ֥וּא פָ֝נִ֗ים יֵ֣שֶׁב בָּֽהּ׃</td><td></td></tr>
<tr><td id="c22v9">ט</td><td>אַ֭לְמָנוֹת שִׁלַּ֣חְתָּ רֵיקָ֑ם וּזְרֹע֖וֹת יְתֹמִ֣ים יְדֻכָּֽא׃</td><td></td></tr>
<tr><td id="c22v10">י</td><td>עַל־כֵּ֭ן סְבִיבוֹתֶ֣יךָ פַחִ֑ים וִ֝יבַהֶלְךָ֗ פַּ֣חַד פִּתְאֹֽם׃</td><td></td></tr>
<tr><td id="c22v11">יא</td><td>אוֹ־חֹ֥שֶׁךְ לֹֽא־תִרְאֶ֑ה וְֽשִׁפְעַת־מַ֥יִם תְּכַסֶּֽךָּ׃</td><td></td></tr>
<tr><td id="c22v12">יב</td><td>הֲֽלֹא־אֱ֭לוֹהַּ גֹּ֣בַהּ שָׁמָ֑יִם וּרְאֵ֤ה רֹ֖אשׁ כּוֹכָבִ֣ים כִּי־רָֽמּוּ׃</td><td></td></tr>
<tr><td id="c22v13">יג</td><td>וְֽ֭אָמַרְתָּ מַה־יָּ֣דַֽע אֵ֑ל הַבְעַ֖ד עֲרָפֶ֣ל יִשְׁפּֽוֹט׃</td><td></td></tr>
<tr><td id="c22v14">יד</td><td>עָבִ֣ים סֵֽתֶר־ל֭וֹ וְלֹ֣א יִרְאֶ֑ה וְח֥וּג שָׁ֝מַ֗יִם יִתְהַלָּֽךְ׃</td><td></td></tr>
<tr><td id="c22v15">טו</td><td>הַאֹ֣רַח עוֹלָ֣ם תִּשְׁמ֑וֹר אֲשֶׁ֖ר דָּרְכ֣וּ מְתֵי־אָֽוֶן׃</td><td></td></tr>
<tr><td id="c22v16">טז</td><td>אֲשֶֽׁר־קֻמְּט֥וּ וְלֹא־עֵ֑ת נָ֝הָ֗ר יוּצַ֥ק יְסוֹדָֽם׃</td><td></td></tr>
<tr><td id="c22v17">יז</td><td>הָאֹמְרִ֣ים לָ֭אֵל ס֣וּר מִמֶּ֑נּוּ וּמַה־יִּפְעַ֖ל שַׁדַּ֣י לָֽמוֹ׃</td><td></td></tr>
<tr><td id="c22v18">יח</td><td>וְה֤וּא מִלֵּ֣א בָתֵּיהֶ֣ם ט֑וֹב וַעֲצַ֥ת רְ֝שָׁעִ֗ים רָ֣חֲקָה מֶֽנִּי׃</td><td></td></tr>
<tr><td id="c22v19">יט</td><td>יִרְא֣וּ צַדִּיקִ֣ים וְיִשְׂמָ֑חוּ וְ֝נָקִ֗י יִלְעַג־לָֽמוֹ׃</td><td></td></tr>
<tr><td id="c22v20">כ</td><td>אִם־לֹ֣א נִכְחַ֣ד קִימָ֑נוּ וְ֝יִתְרָ֗ם אָ֣כְלָה אֵֽשׁ׃</td><td></td></tr>
<tr><td id="c22v21">כא</td><td>הַסְכֶּן־נָ֣א עִמּ֣וֹ וּשְׁלָ֑ם בָּ֝הֶ֗ם תְּֽבוֹאַתְךָ֥ טוֹבָֽה׃</td><td></td></tr>
<tr><td id="c22v22">כב</td><td>קַח־נָ֣א מִפִּ֣יו תּוֹרָ֑ה וְשִׂ֥ים אֲ֝מָרָ֗יו בִּלְבָבֶֽךָ׃</td><td></td></tr>
<tr><td id="c22v23">כג</td><td>אִם־תָּשׁ֣וּב עַד־שַׁ֭דַּי תִּבָּנֶ֑ה תַּרְחִ֥יק עַ֝וְלָ֗ה <span class="mam-dqq-unstressed">מֵאׇהֳלֶֽךָ</span>׃</td><td></td></tr>
<tr><td id="c22v24">כד</td><td>וְשִׁית־עַל־עָפָ֥ר בָּ֑צֶר וּכְצ֖וּר נְחָלִ֣ים אוֹפִֽיר׃</td><td></td></tr>
<tr><td id="c22v25">כה</td><td>וְהָיָ֣ה שַׁדַּ֣י בְּצָרֶ֑יךָ וְכֶ֖סֶף תּוֹעָפ֣וֹת לָֽךְ׃</td><td></td></tr>
<tr><td id="c22v26">כו</td><td>כִּי־אָ֭ז עַל־שַׁדַּ֣י תִּתְעַנָּ֑ג וְתִשָּׂ֖א אֶל־אֱל֣וֹהַּ פָּנֶֽיךָ׃</td><td></td></tr>
<tr><td id="c22v27">כז</td><td>תַּעְתִּ֣יר אֵ֭לָיו וְיִשְׁמָעֶ֑ךָּ וּנְדָרֶ֥יךָ תְשַׁלֵּֽם׃</td><td></td></tr>
<tr><td id="c22v28">כח</td><td>וְֽתִגְזַר־אֹ֭מֶר וְיָ֣קׇם לָ֑ךְ וְעַל־דְּ֝רָכֶ֗יךָ נָ֣גַהּ אֽוֹר׃</td><td></td></tr>
<tr><td id="c22v29">כט</td><td>כִּֽי־הִ֭שְׁפִּילוּ וַתֹּ֣אמֶר גֵּוָ֑ה וְשַׁ֖ח עֵינַ֣יִם יוֹשִֽׁעַ׃</td><td></td></tr>
<tr><td id="c22v30">ל</td><td>יְמַלֵּ֥ט אִֽי־נָקִ֑י וְ֝נִמְלַ֗ט בְּבֹ֣ר כַּפֶּֽיךָ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c23v1">כג:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c23v2">ב</td><td>גַּם־הַ֭יּוֹם מְרִ֣י שִׂחִ֑י יָ֝דִ֗י כָּבְדָ֥ה עַל־אַנְחָתִֽי׃</td><td></td></tr>
<tr><td id="c23v3">ג</td><td>מִֽי־יִתֵּ֣ן יָ֭דַעְתִּי וְאֶמְצָאֵ֑הוּ אָ֝ב֗וֹא עַד־תְּכוּנָתֽוֹ׃</td><td></td></tr>
<tr><td id="c23v4">ד</td><td>אֶעֶרְכָ֣ה לְפָנָ֣יו מִשְׁפָּ֑ט וּ֝פִ֗י אֲמַלֵּ֥א תוֹכָחֽוֹת׃</td><td></td></tr>
<tr><td id="c23v5">ה</td><td>אֵ֭דְעָה מִלִּ֣ים יַעֲנֵ֑נִי וְ֝אָבִ֗ינָה מַה־יֹּ֥אמַר־לִֽי<span class="mam-doc-note-callout">*</span>׃</td><td><span class="mam-doc-target">מַה־יֹּ֥אמַר־לִֽי</span> <span class="mam-doc-parts">=א (המקף השני בתיבת משרת); במג״ה הכריעו געיה ביו״ד &lt;מַה־יֹּֽאמַר־לִֽי&gt; אמנם לא כך נראה בכתב־היד אלא מרכא (וכך הכריע ברויאר). ● ל=מַה־יֹּ֥אמַר לִֽי (אין מקף בתיבת המשרת) וכן ובדפוסים</span></td></tr>
<tr><td id="c23v6">ו</td><td>הַבְּרׇב־כֹּ֭חַ יָרִ֣יב עִמָּדִ֑י לֹ֥א אַךְ־ה֝֗וּא<span class="mam-doc-note-callout">*</span> יָשִׂ֥ם בִּֽי׃</td><td><span class="mam-doc-target">אַךְ־ה֝֗וּא</span> <span class="mam-doc-parts">א=אַךְ־ה֝וּא (השמטת נקודת הרביע)</span></td></tr>
<tr><td id="c23v7">ז</td><td>שָׁ֗ם יָ֭שָׁר נוֹכָ֣ח עִמּ֑וֹ וַאֲפַלְּטָ֥ה לָ֝נֶ֗צַח מִשֹּׁפְטִֽי׃</td><td></td></tr>
<tr><td id="c23v8">ח</td><td>הֵ֤ן קֶ֣דֶם אֶהֱלֹ֣ךְ וְאֵינֶ֑נּוּ וְ֝אָח֗וֹר וְֽלֹא־אָבִ֥ין לֽוֹ׃</td><td></td></tr>
<tr><td id="c23v9">ט</td><td>שְׂמֹ֣אול בַּעֲשֹׂת֣וֹ וְלֹא־אָ֑חַז יַעְטֹ֥ף יָ֝מִ֗ין וְלֹ֣א אֶרְאֶֽה׃</td><td></td></tr>
<tr><td id="c23v10">י</td><td>כִּֽי־יָ֭דַע דֶּ֣רֶךְ עִמָּדִ֑י בְּ֝חָנַ֗נִי כַּזָּהָ֥ב אֵצֵֽא׃</td><td></td></tr>
<tr><td id="c23v11">יא</td><td>בַּ֭אֲשֻׁרוֹ אָחֲזָ֣ה רַגְלִ֑י דַּרְכּ֖וֹ שָׁמַ֣רְתִּי וְלֹא־אָֽט׃</td><td></td></tr>
<tr><td id="c23v12">יב</td><td>מִצְוַ֣ת שְׂ֭פָתָיו וְלֹ֣א אָמִ֑ישׁ מֵ֝חֻקִּ֗י צָפַ֥נְתִּי אִמְרֵי־פִֽיו׃</td><td></td></tr>
<tr><td id="c23v13">יג</td><td>וְה֣וּא בְ֭אֶחָד וּמִ֣י יְשִׁיבֶ֑נּוּ וְנַפְשׁ֖וֹ אִוְּתָ֣ה וַיָּֽעַשׂ׃</td><td></td></tr>
<tr><td id="c23v14">יד</td><td>כִּ֭י יַשְׁלִ֣ים חֻקִּ֑י וְכָהֵ֖נָּה רַבּ֣וֹת עִמּֽוֹ׃</td><td></td></tr>
<tr><td id="c23v15">טו</td><td>עַל־כֵּ֭ן מִפָּנָ֣יו אֶבָּהֵ֑ל אֶ֝תְבּוֹנֵ֗ן וְאֶפְחַ֥ד מִמֶּֽנּוּ׃</td><td></td></tr>
<tr><td id="c23v16">טז</td><td>וְ֭אֵל הֵרַ֣ךְ לִבִּ֑י וְ֝שַׁדַּ֗י הִבְהִילָֽנִי׃</td><td></td></tr>
<tr><td id="c23v17">יז</td><td>כִּֽי־לֹ֣א נִ֭צְמַתִּי מִפְּנֵי־חֹ֑שֶׁךְ וּ֝מִפָּנַ֗י כִּסָּה־אֹֽפֶל׃</td><td></td></tr>
<tr><td id="c24v1">כד:</td><td>מַדּ֗וּעַ מִ֭שַּׁדַּי לֹא־נִצְפְּנ֣וּ עִתִּ֑ים <span class="mam-kq-trivial">וְ֝יֹדְעָ֗ו</span><span class="mam-doc-note-callout">*</span> לֹא־חָ֥זוּ יָמָֽיו׃</td><td><span class="mam-doc-target">וְ֝יֹדְעָ֗ו</span> <span class="mam-doc-parts">א-קרי=וְ֝יֹדְעָ֗יו</span></td></tr>
<tr><td id="c24v2">ב</td><td>גְּבֻל֥וֹת יַשִּׂ֑יגוּ עֵ֥דֶר גָּ֝זְל֗וּ וַיִּרְעֽוּ׃</td><td></td></tr>
<tr><td id="c24v3">ג</td><td>חֲמ֣וֹר יְתוֹמִ֣ים יִנְהָ֑גוּ יַ֝חְבְּל֗וּ שׁ֣וֹר אַלְמָנָֽה׃</td><td></td></tr>
<tr><td id="c24v4">ד</td><td>יַטּ֣וּ אֶבְיֹנִ֣ים מִדָּ֑רֶךְ יַ֥חַד חֻ֝בְּא֗וּ עֲנִיֵּי־אָֽרֶץ׃</td><td></td></tr>
<tr><td id="c24v5">ה</td><td>הֵ֤ן פְּרָאִ֨ים&thinsp;<span class="mam-lp-legarmeih">׀</span> בַּ֥מִּדְבָּ֗ר יָצְא֣וּ <span class="mam-dqq-unstressed">בְּ֭פׇעֳלָם</span> מְשַׁחֲרֵ֣י לַטָּ֑רֶף עֲרָבָ֥ה ל֥וֹ לֶ֝֗חֶם<span class="mam-doc-note-callout">*</span> לַנְּעָרִֽים׃</td><td><span class="mam-doc-target">לֶ֝֗חֶם</span> <span class="mam-doc-parts">א=לֶ֝חֶם (השמטת נקודת הרביע)</span></td></tr>
<tr><td id="c24v6">ו</td><td>בַּ֭שָּׂדֶה בְּלִיל֣וֹ <span class="mam-kq"><span class="mam-kq-k">(יקצירו)</span> <span class="mam-kq-q">[יִקְצ֑וֹרוּ]</span></span> וְכֶ֖רֶם רָשָׁ֣ע יְלַקֵּֽשׁוּ׃</td><td></td></tr>
<tr><td id="c24v7">ז</td><td>עָר֣וֹם יָ֭לִינוּ מִבְּלִ֣י לְב֑וּשׁ וְאֵ֥ין כְּ֝ס֗וּת בַּקָּרָֽה׃</td><td></td></tr>
<tr><td id="c24v8">ח</td><td>מִזֶּ֣רֶם הָרִ֣ים יִרְטָ֑בוּ וּֽמִבְּלִ֥י מַ֝חְסֶ֗ה חִבְּקוּ־צֽוּר׃</td><td></td></tr>
<tr><td id="c24v9">ט</td><td>יִ֭גְזְלוּ מִשֹּׁ֣ד יָת֑וֹם וְֽעַל־עָנִ֥י יַחְבֹּֽלוּ׃</td><td></td></tr>
<tr><td id="c24v10">י</td><td>עָר֣וֹם הִ֭לְּכוּ בְּלִ֣י לְב֑וּשׁ וּ֝רְעֵבִ֗ים נָ֣שְׂאוּ עֹֽמֶר׃</td><td></td></tr>
<tr><td id="c24v11">יא</td><td>בֵּין־שׁוּרֹתָ֥ם יַצְהִ֑ירוּ יְקָבִ֥ים דָּ֝רְכ֗וּ וַיִּצְמָֽאוּ׃</td><td></td></tr>
<tr><td id="c24v12">יב</td><td>מֵ֘עִ֤יר מְתִ֨ים&thinsp;<span class="mam-lp-legarmeih">׀</span> יִנְאָ֗קוּ וְנֶֽפֶשׁ־חֲלָלִ֥ים תְּשַׁוֵּ֑עַ וֶ֝אֱל֗וֹהַּ לֹֽא־יָשִׂ֥ים תִּפְלָֽה׃</td><td></td></tr>
<tr><td id="c24v13">יג</td><td>הֵ֤מָּה&thinsp;<span class="mam-lp-legarmeih">׀</span> הָיוּ֮ בְּֽמֹרְדֵ֫י<span class="mam-implicit-maqaf">־</span>א֥וֹר לֹא־הִכִּ֥ירוּ דְרָכָ֑יו וְלֹ֥א יָ֝שְׁב֗וּ בִּנְתִיבֹתָֽיו׃</td><td></td></tr>
<tr><td id="c24v14">יד</td><td>לָא֡וֹר יָ֘ק֤וּם רוֹצֵ֗חַ יִֽקְטׇל־עָנִ֥י וְאֶבְי֑וֹן וּ֝בַלַּ֗יְלָה יְהִ֣י כַגַּנָּֽב׃</td><td></td></tr>
<tr><td id="c24v15">טו</td><td>וְעֵ֤ין נֹאֵ֨ף&thinsp;<span class="mam-lp-legarmeih">׀</span> שָׁ֤מְרָֽה נֶ֣שֶׁף לֵ֭אמֹר לֹא־תְשׁוּרֵ֣נִי עָ֑יִן וְסֵ֖תֶר פָּנִ֣ים יָשִֽׂים׃</td><td></td></tr>
<tr><td id="c24v16">טז</td><td>חָתַ֥ר בַּחֹ֗שֶׁךְ בָּ֫תִּ֥ים יוֹמָ֥ם חִתְּמוּ־לָ֗מוֹ לֹא־יָ֥דְעוּ אֽוֹר׃</td><td></td></tr>
<tr><td id="c24v17">יז</td><td>כִּ֤י יַחְדָּ֨ו&thinsp;<span class="mam-lp-legarmeih">׀</span> בֹּ֣קֶר לָ֣מוֹ צַלְמָ֑וֶת כִּֽי־יַ֝כִּ֗יר בַּלְה֥וֹת צַלְמָֽוֶת׃</td><td></td></tr>
<tr><td id="c24v18">יח</td><td>קַל־ה֤וּא&thinsp;<span class="mam-lp-legarmeih">׀</span> עַל־פְּנֵי־מַ֗יִם תְּקֻלַּ֣ל חֶלְקָתָ֣ם בָּאָ֑רֶץ לֹא־יִ֝פְנֶ֗ה דֶּ֣רֶךְ כְּרָמִֽים׃</td><td></td></tr>
<tr><td id="c24v19">יט</td><td>צִיָּ֤ה גַם־חֹ֗ם יִגְזְל֥וּ מֵֽימֵי־שֶׁ֗לֶג שְׁא֣וֹל חָטָֽאוּ׃</td><td></td></tr>
<tr><td id="c24v20">כ</td><td>יִשְׁכָּ֘חֵ֤הוּ רֶ֨חֶם&thinsp;<span class="mam-lp-legarmeih">׀</span> מְתָ֘ק֤וֹ רִמָּ֗ה ע֥וֹד לֹֽא־יִזָּכֵ֑ר וַתִּשָּׁבֵ֖ר כָּעֵ֣ץ עַוְלָֽה׃</td><td></td></tr>
<tr><td id="c24v21">כא</td><td>רֹעֶ֣ה עֲ֭קָרָה לֹ֣א תֵלֵ֑ד וְ֝אַלְמָנָ֗ה לֹ֣א יְיֵטִֽיב׃</td><td></td></tr>
<tr><td id="c24v22">כב</td><td>וּמָשַׁ֣ךְ אַבִּירִ֣ים בְּכֹח֑וֹ יָ֝ק֗וּם וְֽלֹא־יַאֲמִ֥ין בַּֽחַיִּֽין׃</td><td></td></tr>
<tr><td id="c24v23">כג</td><td>יִתֶּן־ל֣וֹ לָ֭בֶטַח וְיִשָּׁעֵ֑ן וְ֝עֵינֵ֗יהוּ עַל־דַּרְכֵיהֶֽם׃</td><td></td></tr>
<tr><td id="c24v24">כד</td><td>ר֤וֹמּוּ מְּעַ֨ט&thinsp;<span class="mam-lp-legarmeih">׀</span> וְֽאֵינֶ֗נּוּ וְֽהֻמְּכ֗וּ כַּכֹּ֥ל יִקָּפְצ֑וּן וּכְרֹ֖אשׁ שִׁבֹּ֣לֶת יִמָּֽלוּ׃</td><td></td></tr>
<tr><td id="c24v25">כה</td><td>וְאִם־לֹ֣א אֵ֭פוֹ מִ֣י יַכְזִיבֵ֑נִי וְיָשֵׂ֥ם לְ֝אַ֗ל מִלָּתִֽי׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c25v1">כה:</td><td>וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃</td><td></td></tr>
<tr><td id="c25v2">ב</td><td>הַמְשֵׁ֣ל וָפַ֣חַד עִמּ֑וֹ עֹשֶׂ֥ה שָׁ֝ל֗וֹם בִּמְרוֹמָֽיו׃</td><td></td></tr>
<tr><td id="c25v3">ג</td><td>הֲיֵ֣שׁ מִ֭סְפָּר לִגְדוּדָ֑יו וְעַל־מִ֝֗י לֹא־יָק֥וּם אוֹרֵֽהוּ׃</td><td></td></tr>
<tr><td id="c25v4">ד</td><td>וּמַה־יִּצְדַּ֣ק אֱנ֣וֹשׁ עִם־אֵ֑ל וּמַה־יִּ֝זְכֶּ֗ה יְל֣וּד אִשָּֽׁה׃</td><td></td></tr>
<tr><td id="c25v5">ה</td><td>הֵ֣ן עַד־יָ֭רֵחַ וְלֹ֣א יַאֲהִ֑יל וְ֝כוֹכָבִ֗ים לֹא־זַכּ֥וּ בְעֵינָֽיו׃</td><td></td></tr>
<tr><td id="c25v6">ו</td><td>אַ֭ף כִּֽי־אֱנ֣וֹשׁ רִמָּ֑ה וּבֶן־אָ֝דָ֗ם תּוֹלֵעָֽה׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c26v1">כו:</td><td>וַיַּ֥עַן אִיּ֗וֹב וַיֹּאמַֽר׃</td><td></td></tr>
<tr><td id="c26v2">ב</td><td>מֶה־עָזַ֥רְתָּ לְלֹא־כֹ֑חַ ה֝וֹשַׁ֗עְתָּ זְר֣וֹעַ לֹא־עֹֽז׃</td><td></td></tr>
<tr><td id="c26v3">ג</td><td>מַה־יָּ֭עַצְתָּ לְלֹ֣א חׇכְמָ֑ה וְ֝תֻשִׁיָּ֗ה לָרֹ֥ב הוֹדָֽעְתָּ׃</td><td></td></tr>
<tr><td id="c26v4">ד</td><td>אֶת־מִ֭י הִגַּ֣דְתָּ מִלִּ֑ין וְנִשְׁמַת־מִ֝֗י<span class="mam-doc-note-callout">*</span> יָצְאָ֥ה מִמֶּֽךָּ׃</td><td><span class="mam-doc-target">וְנִשְׁמַת־מִ֝֗י</span> <span class="mam-doc-parts">א=וְנִשְׁמַת־מִ֝י (השמטת נקודת הרביע)</span></td></tr>
<tr><td id="c26v5">ה</td><td>הָרְפָאִ֥ים יְחוֹלָ֑לוּ מִתַּ֥חַת מַ֝֗יִם וְשֹׁכְנֵיהֶֽם׃</td><td></td></tr>
<tr><td id="c26v6">ו</td><td>עָר֣וֹם שְׁא֣וֹל נֶגְדּ֑וֹ וְאֵ֥ין כְּ֝ס֗וּת לָאֲבַדּֽוֹן׃</td><td></td></tr>
<tr><td id="c26v7">ז</td><td>נֹטֶ֣ה צָפ֣וֹן עַל־תֹּ֑הוּ תֹּ֥לֶה אֶ֝֗רֶץ<span class="mam-doc-note-callout">*</span> עַל־בְּלִי־מָֽה׃</td><td><span class="mam-doc-target">אֶ֝֗רֶץ</span> <span class="mam-doc-parts">א=אֶ֝רֶץ (השמטת נקודת הרביע)</span></td></tr>
<tr><td id="c26v8">ח</td><td>צֹרֵֽר־מַ֥יִם בְּעָבָ֑יו וְלֹֽא־נִבְקַ֖ע עָנָ֣ן תַּחְתָּֽם׃</td><td></td></tr>
<tr><td id="c26v9">ט</td><td>מְאַחֵ֥ז פְּנֵֽי־כִסֵּ֑ה פַּרְשֵׁ֖ז עָלָ֣יו עֲנָנֽוֹ׃</td><td></td></tr>
<tr><td id="c26v10">י</td><td>חֹֽק־חָ֭ג עַל־פְּנֵי־מָ֑יִם עַד־תַּכְלִ֖ית א֣וֹר עִם־חֹֽשֶׁךְ׃</td><td></td></tr>
<tr><td id="c26v11">יא</td><td>עַמּוּדֵ֣י שָׁמַ֣יִם יְרוֹפָ֑פוּ וְ֝יִתְמְה֗וּ מִגַּעֲרָתֽוֹ׃</td><td></td></tr>
<tr><td id="c26v12">יב</td><td>בְּ֭כֹחוֹ רָגַ֣ע הַיָּ֑ם <span class="mam-kq"><span class="mam-kq-k">(ובתובנתו)</span> <span class="mam-kq-q">[וּ֝בִתְבוּנָת֗וֹ]</span></span> מָ֣חַץ רָֽהַב׃</td><td></td></tr>
<tr><td id="c26v13">יג</td><td>בְּ֭רוּחוֹ שָׁמַ֣יִם שִׁפְרָ֑ה חֹלְﬞלָ֥ה<span class="mam-doc-note-callout">*</span> יָ֝ד֗וֹ נָחָ֥שׁ בָּרִֽחַ׃</td><td><span class="mam-doc-target">חֹלְﬞלָ֥ה</span> <span class="mam-doc-parts">א=חֹלֲלָ֥ה (חטף)</span></td></tr>
<tr><td id="c26v14">יד</td><td>הֶן־אֵ֤לֶּה&thinsp;<span class="mam-lp-legarmeih">׀</span> קְצ֬וֹת דְּרָכָ֗ו וּמַה־שֵּׁ֣מֶץ דָּ֭בָר נִשְׁמַע־בּ֑וֹ וְרַ֥עַם <span class="mam-kq-trivial">גְּ֝בוּרֹתָ֗ו</span><span class="mam-doc-note-callout">*</span> מִ֣י יִתְבּוֹנָֽן׃&nbsp;<span class="mam-spi-pe">{פ}</span><br class="mam-br-after-pe"></td><td><span class="mam-doc-target">גְּ֝בוּרֹתָ֗ו</span> <span class="mam-doc-parts">א-קרי=גְּ֝בוּרֹתָ֗יו</span></td></tr>
<tr><td id="c27v1">כז:</td><td>וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃</td><td></td></tr>
<tr><td id="c27v2">ב</td><td>חַי־אֵ֭ל הֵסִ֣יר מִשְׁפָּטִ֑י וְ֝שַׁדַּ֗י הֵמַ֥ר נַפְשִֽׁי׃</td><td></td></tr>
<tr><td id="c27v3">ג</td><td>כִּי־כׇל־ע֣וֹד נִשְׁמָתִ֣י בִ֑י וְר֖וּחַ אֱל֣וֹהַּ בְּאַפִּֽי׃</td><td></td></tr>
<tr><td id="c27v4">ד</td><td>אִם־תְּדַבֵּ֣רְנָה שְׂפָתַ֣י עַוְלָ֑ה וּ֝לְשׁוֹנִ֗י אִם־יֶהְגֶּ֥ה רְמִיָּֽה׃</td><td></td></tr>
<tr><td id="c27v5">ה</td><td>חָלִ֣ילָה לִּי֮ אִם־אַצְדִּ֢יק אֶ֫תְכֶ֥ם עַד־אֶגְוָ֑ע לֹֽא־אָסִ֖יר תֻּמָּתִ֣י מִמֶּֽנִּי׃</td><td></td></tr>
<tr><td id="c27v6">ו</td><td>בְּצִדְקָתִ֣י הֶ֭חֱזַקְתִּי וְלֹ֣א אַרְפֶּ֑הָ לֹא־יֶחֱרַ֥ף לְ֝בָבִ֗י מִיָּמָֽי׃</td><td></td></tr>
<tr><td id="c27v7">ז</td><td>יְהִ֣י כְ֭רָשָׁע אֹ֣יְבִ֑י וּמִתְקוֹמְﬞמִ֥י<span class="mam-doc-note-callout">*</span> כְעַוָּֽל׃</td><td><span class="mam-doc-target">וּמִתְקוֹמְﬞמִ֥י</span> <span class="mam-doc-parts">א=וּמִתְקוֹמֲמִ֥י (חטף)</span></td></tr>
<tr><td id="c27v8">ח</td><td>כִּ֤י מַה־תִּקְוַ֣ת חָ֭נֵף כִּ֣י יִבְצָ֑ע כִּ֤י יֵ֖שֶׁל אֱל֣וֹהַּ נַפְשֽׁוֹ׃</td><td></td></tr>
<tr><td id="c27v9">ט</td><td>הֲֽ֭צַעֲקָתוֹ יִשְׁמַ֥ע&thinsp;<span class="mam-lp-paseq">׀</span>&thinsp;אֵ֑ל כִּֽי־תָב֖וֹא עָלָ֣יו צָרָֽה׃</td><td></td></tr>
<tr><td id="c27v10">י</td><td>אִם־עַל־שַׁדַּ֥י יִתְעַנָּ֑ג יִקְרָ֖א אֱל֣וֹהַּ בְּכׇל־עֵֽת׃</td><td></td></tr>
<tr><td id="c27v11">יא</td><td>אוֹרֶ֣ה אֶתְכֶ֣ם בְּיַד־אֵ֑ל אֲשֶׁ֥ר עִם־שַׁ֝דַּ֗י לֹ֣א אֲכַחֵֽד׃</td><td></td></tr>
<tr><td id="c27v12">יב</td><td>הֵן־אַתֶּ֣ם כֻּלְּכֶ֣ם חֲזִיתֶ֑ם וְלָמָּה־זֶּ֝֗ה<span class="mam-doc-note-callout">*</span> הֶ֣בֶל תֶּהְבָּֽלוּ׃</td><td><span class="mam-doc-target">וְלָמָּה־זֶּ֝֗ה</span> <span class="mam-doc-parts">א=וְלָמָּה־זֶּ֝ה (השמטת נקודת הרביע)</span></td></tr>
<tr><td id="c27v13">יג</td><td>זֶ֤ה&thinsp;<span class="mam-lp-legarmeih">׀</span> חֵלֶק־אָדָ֖ם רָשָׁ֥ע&thinsp;<span class="mam-lp-paseq">׀</span>&thinsp;עִם־אֵ֑ל וְֽנַחֲלַ֥ת עָ֝רִיצִ֗ים מִשַּׁדַּ֥י יִקָּֽחוּ׃</td><td></td></tr>
<tr><td id="c27v14">יד</td><td>אִם־יִרְבּ֣וּ בָנָ֣יו לְמוֹ־חָ֑רֶב וְ֝צֶאֱצָאָ֗יו לֹ֣א יִשְׂבְּעוּ־לָֽחֶם׃</td><td></td></tr>
<tr><td id="c27v15">טו</td><td><span class="mam-kq-trivial">שְׂ֭רִידָו</span><span class="mam-doc-note-callout">*</span> בַּמָּ֣וֶת יִקָּבֵ֑רוּ וְ֝אַלְמְנֹתָ֗יו לֹ֣א תִבְכֶּֽינָה׃</td><td><span class="mam-doc-target">שְׂ֭רִידָו</span> <span class="mam-doc-parts">א-קרי=שְׂ֭רִידָיו</span></td></tr>
<tr><td id="c27v16">טז</td><td>אִם־יִצְבֹּ֣ר כֶּעָפָ֣ר כָּ֑סֶף וְ֝כַחֹ֗מֶר יָכִ֥ין מַלְבּֽוּשׁ׃</td><td></td></tr>
<tr><td id="c27v17">יז</td><td>יָ֭כִין וְצַדִּ֣יק יִלְבָּ֑שׁ וְ֝כֶ֗סֶף נָקִ֥י יַחֲלֹֽק׃</td><td></td></tr>
<tr><td id="c27v18">יח</td><td>בָּנָ֣ה כָעָ֣שׁ בֵּית֑וֹ וּ֝כְסֻכָּ֗ה עָשָׂ֥ה נֹצֵֽר׃</td><td></td></tr>
<tr><td id="c27v19">יט</td><td>עָשִׁ֣יר יִ֭שְׁכַּב וְלֹ֣א יֵאָסֵ֑ף עֵינָ֖יו פָּקַ֣ח וְאֵינֶֽנּוּ׃</td><td></td></tr>
<tr><td id="c27v20">כ</td><td>תַּשִּׂיגֵ֣הוּ כַ֭מַּיִם בַּלָּה֑וֹת לַ֝֗יְלָה<span class="mam-doc-note-callout">*</span> גְּנָבַ֥תּוּ סוּפָֽה׃</td><td><span class="mam-doc-target">לַ֝֗יְלָה</span> <span class="mam-doc-parts">א=לַ֝יְלָה (השמטת נקודת הרביע)</span></td></tr>
<tr><td id="c27v21">כא</td><td>יִשָּׂאֵ֣הוּ קָדִ֣ים וְיֵלַ֑ךְ וִ֝ישָׂעֲרֵ֗הוּ מִמְּקֹמֽוֹ׃</td><td></td></tr>
<tr><td id="c27v22">כב</td><td>וְיַשְׁלֵ֣ךְ עָ֭לָיו וְלֹ֣א יַחְמֹ֑ל מִ֝יָּד֗וֹ בָּר֥וֹחַ יִבְרָֽח׃</td><td></td></tr>
<tr><td id="c27v23">כג</td><td>יִשְׂפֹּ֣ק עָלֵ֣ימוֹ כַפֵּ֑ימוֹ וְיִשְׁרֹ֥ק עָ֝לָ֗יו מִמְּקֹמֽוֹ׃</td><td></td></tr>
<tr><td id="c28v1">כח:</td><td>כִּ֤י יֵ֣שׁ לַכֶּ֣סֶף מוֹצָ֑א וּ֝מָק֗וֹם לַזָּהָ֥ב יָזֹֽקּוּ׃</td><td></td></tr>
<tr><td id="c28v2">ב</td><td>בַּ֭רְזֶל מֵֽעָפָ֣ר יֻקָּ֑ח וְ֝אֶ֗בֶן יָצ֥וּק נְחוּשָֽׁה׃</td><td></td></tr>
<tr><td id="c28v3">ג</td><td>קֵ֤ץ&thinsp;<span class="mam-lp-legarmeih">׀</span> שָׂ֤ם לַחֹ֗שֶׁךְ וּֽלְכׇל־תַּ֭כְלִית ה֣וּא חוֹקֵ֑ר אֶ֖בֶן אֹ֣פֶל וְצַלְמָֽוֶת׃</td><td></td></tr>
<tr><td id="c28v4">ד</td><td>פָּ֤רַץ נַ֨חַל&thinsp;<span class="mam-lp-legarmeih">׀</span> מֵֽעִם־גָּ֗ר הַֽנִּשְׁכָּחִ֥ים מִנִּי־רָ֑גֶל דַּ֖לּוּ מֵאֱנ֣וֹשׁ נָֽעוּ׃</td><td></td></tr>
<tr><td id="c28v5">ה</td><td>אֶ֗רֶץ מִמֶּ֥נָּה יֵֽצֵא־לָ֑חֶם וְ֝תַחְתֶּ֗יהָ נֶהְפַּ֥ךְ כְּמוֹ־אֵֽשׁ׃</td><td></td></tr>
<tr><td id="c28v6">ו</td><td>מְקוֹם־סַפִּ֥יר אֲבָנֶ֑יהָ וְעַפְרֹ֖ת זָהָ֣ב לֽוֹ׃</td><td></td></tr>
<tr><td id="c28v7">ז</td><td>נָ֭תִיב לֹא־יְדָ֣עוֹ עָ֑יִט וְלֹ֥א שְׁ֝זָפַ֗תּוּ עֵ֣ין אַיָּֽה׃</td><td></td></tr>
<tr><td id="c28v8">ח</td><td>לֹֽא־הִדְרִיכ֥וּהוּ בְנֵֽי־שָׁ֑חַץ לֹֽא־עָדָ֖ה עָלָ֣יו שָֽׁחַל׃</td><td></td></tr>
<tr><td id="c28v9">ט</td><td>בַּ֭חַלָּמִישׁ שָׁלַ֣ח יָד֑וֹ הָפַ֖ךְ מִשֹּׁ֣רֶשׁ הָרִֽים׃</td><td></td></tr>
<tr><td id="c28v10">י</td><td>בַּ֭צּוּרוֹת יְאֹרִ֣ים בִּקֵּ֑עַ וְכׇל־יְ֝קָ֗ר רָאֲתָ֥ה עֵינֽוֹ׃</td><td></td></tr>
<tr><td id="c28v11">יא</td><td>מִ֭בְּכִי נְהָר֣וֹת חִבֵּ֑שׁ וְ֝תַעֲלֻמָ֗הּ יֹ֣צִא אֽוֹר׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c28v12">יב</td><td>וְֽ֭הַחׇכְמָה מֵאַ֣יִן תִּמָּצֵ֑א וְאֵ֥י זֶ֝֗ה<span class="mam-doc-note-callout">*</span> מְק֣וֹם בִּינָֽה׃</td><td><span class="mam-doc-target">זֶ֝֗ה</span> <span class="mam-doc-parts">א=זֶ֝ה (השמטת נקודת הרביע)</span></td></tr>
<tr><td id="c28v13">יג</td><td>לֹא־יָדַ֣ע אֱנ֣וֹשׁ עֶרְכָּ֑הּ וְלֹ֥א תִ֝מָּצֵ֗א בְּאֶ֣רֶץ הַחַיִּֽים׃</td><td></td></tr>
<tr><td id="c28v14">יד</td><td>תְּה֣וֹם אָ֭מַר לֹ֣א בִי־הִ֑יא וְיָ֥ם אָ֝מַ֗ר אֵ֣ין עִמָּדִֽי׃</td><td></td></tr>
<tr><td id="c28v15">טו</td><td>לֹֽא־יֻתַּ֣ן סְג֣וֹר תַּחְתֶּ֑יהָ וְלֹ֥א יִ֝שָּׁקֵ֗ל כֶּ֣סֶף מְחִירָֽהּ׃</td><td></td></tr>
<tr><td id="c28v16">טז</td><td>לֹֽא־תְ֭סֻלֶּה בְּכֶ֣תֶם אוֹפִ֑יר בְּשֹׁ֖הַם יָקָ֣ר וְסַפִּֽיר׃</td><td></td></tr>
<tr><td id="c28v17">יז</td><td>לֹא־יַעַרְכֶ֣נָּה זָ֭הָב וּזְכוֹכִ֑ית וּתְמ֖וּרָתָ֣הּ כְּלִי־פָֽז׃</td><td></td></tr>
<tr><td id="c28v18">יח</td><td>רָאמ֣וֹת וְ֭גָבִישׁ לֹ֣א יִזָּכֵ֑ר וּמֶ֥שֶׁךְ חׇ֝כְמָ֗ה מִפְּנִינִֽים׃</td><td></td></tr>
<tr><td id="c28v19">יט</td><td>לֹֽא־יַ֭עַרְכֶנָּה פִּטְדַת־כּ֑וּשׁ בְּכֶ֥תֶם טָ֝ה֗וֹר לֹ֣א תְסֻלֶּֽה׃</td><td></td></tr>
<tr><td id="c28v20">כ</td><td>וְֽ֭הַחׇכְמָה מֵאַ֣יִן תָּב֑וֹא וְאֵ֥י זֶ֝֗ה<span class="mam-doc-note-callout">*</span> מְק֣וֹם בִּינָֽה׃</td><td><span class="mam-doc-target">זֶ֝֗ה</span> <span class="mam-doc-parts">א=זֶ֝ה (השמטת נקודת הרביע)</span></td></tr>
<tr><td id="c28v21">כא</td><td>וְֽ֭נֶעֶלְמָה מֵעֵינֵ֣י כׇל־חָ֑י וּמֵע֖וֹף הַשָּׁמַ֣יִם נִסְתָּֽרָה׃</td><td></td></tr>
<tr><td id="c28v22">כב</td><td>אֲבַדּ֣וֹן וָ֭מָוֶת אָ֣מְר֑וּ בְּ֝אׇזְנֵ֗ינוּ שָׁמַ֥עְנוּ שִׁמְעָֽהּ׃</td><td></td></tr>
<tr><td id="c28v23">כג</td><td>אֱ֭לֹהִים הֵבִ֣ין דַּרְכָּ֑הּ וְ֝ה֗וּא יָדַ֥ע אֶת־מְקוֹמָֽהּ׃</td><td></td></tr>
<tr><td id="c28v24">כד</td><td>כִּי־ה֭וּא לִקְצוֹת־הָאָ֣רֶץ יַבִּ֑יט תַּ֖חַת כׇּל־הַשָּׁמַ֣יִם יִרְאֶֽה׃</td><td></td></tr>
<tr><td id="c28v25">כה</td><td>לַעֲשׂ֣וֹת לָר֣וּחַ מִשְׁקָ֑ל וּ֝מַ֗יִם תִּכֵּ֥ן בְּמִדָּֽה׃</td><td></td></tr>
<tr><td id="c28v26">כו</td><td>בַּעֲשֹׂת֣וֹ לַמָּטָ֣ר חֹ֑ק וְ֝דֶ֗רֶךְ לַחֲזִ֥יז קֹלֽוֹת׃</td><td></td></tr>
<tr><td id="c28v27">כז</td><td>אָ֣ז רָ֭אָהּ וַֽיְסַפְּרָ֑הּ הֱ֝כִינָ֗הּ וְגַם־חֲקָרָֽהּ׃</td><td></td></tr>
<tr><td id="c28v28">כח</td><td>וַיֹּ֤אמֶר&thinsp;<span class="mam-lp-legarmeih">׀</span> לָאָדָ֗ם הֵ֤ן יִרְאַ֣ת אֲ֭דֹנָי הִ֣יא חׇכְמָ֑ה וְס֖וּר מֵרָ֣ע בִּינָֽה׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c29v1">כט:</td><td>וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃</td><td></td></tr>
<tr><td id="c29v2">ב</td><td>מִֽי־יִתְּנֵ֥נִי כְיַרְחֵי־קֶ֑דֶם כִּ֝ימֵ֗י אֱל֣וֹהַּ יִשְׁמְרֵֽנִי׃</td><td></td></tr>
<tr><td id="c29v3">ג</td><td>בְּהִלּ֣וֹ נֵ֭רוֹ עֲלֵ֣י רֹאשִׁ֑י לְ֝אוֹר֗וֹ אֵ֣לֶךְ חֹֽשֶׁךְ׃</td><td></td></tr>
<tr><td id="c29v4">ד</td><td>כַּאֲשֶׁ֣ר הָ֭יִיתִי בִּימֵ֣י חׇרְפִּ֑י בְּס֥וֹד אֱ֝ל֗וֹהַּ עֲלֵ֣י <span class="mam-dqq-unstressed">אׇהֳלִֽי</span>׃</td><td></td></tr>
<tr><td id="c29v5">ה</td><td>בְּע֣וֹד שַׁ֭דַּי עִמָּדִ֑י סְבִ֖יבוֹתַ֣י נְעָרָֽי׃</td><td></td></tr>
<tr><td id="c29v6">ו</td><td>בִּרְחֹ֣ץ הֲלִיכַ֣י בְּחֵמָ֑ה וְצ֥וּר יָצ֥וּק עִ֝מָּדִ֗י פַּלְגֵי־שָֽׁמֶן׃</td><td></td></tr>
<tr><td id="c29v7">ז</td><td>בְּצֵ֣אתִי שַׁ֣עַר עֲלֵי־קָ֑רֶת בָּ֝רְח֗וֹב אָכִ֥ין מוֹשָׁבִֽי׃</td><td></td></tr>
<tr><td id="c29v8">ח</td><td>רָא֣וּנִי נְעָרִ֣ים וְנֶחְבָּ֑אוּ וִ֝ישִׁישִׁ֗ים קָ֣מוּ עָמָֽדוּ׃</td><td></td></tr>
<tr><td id="c29v9">ט</td><td>שָׂ֭רִים עָצְר֣וּ בְמִלִּ֑ים וְ֝כַ֗ף יָשִׂ֥ימוּ לְפִיהֶֽם׃</td><td></td></tr>
<tr><td id="c29v10">י</td><td>קוֹל־נְגִידִ֥ים נֶחְבָּ֑אוּ וּ֝לְשׁוֹנָ֗ם לְחִכָּ֥ם דָּבֵֽקָה׃</td><td></td></tr>
<tr><td id="c29v11">יא</td><td>כִּ֤י אֹ֣זֶן שָׁ֭מְעָה וַֽתְּאַשְּׁרֵ֑נִי וְעַ֥יִן רָ֝אֲתָ֗ה וַתְּעִידֵֽנִי׃</td><td></td></tr>
<tr><td id="c29v12">יב</td><td>כִּֽי־אֲ֭מַלֵּט עָנִ֣י מְשַׁוֵּ֑עַ וְ֝יָת֗וֹם וְֽלֹא־עֹזֵ֥ר לֽוֹ׃</td><td></td></tr>
<tr><td id="c29v13">יג</td><td>בִּרְכַּ֣ת אֹ֭בֵד עָלַ֣י תָּבֹ֑א וְלֵ֖ב אַלְמָנָ֣ה אַרְנִֽן׃</td><td></td></tr>
<tr><td id="c29v14">יד</td><td>צֶ֣דֶק לָ֭בַשְׁתִּי וַיִּלְבָּשֵׁ֑נִי כִּמְעִ֥יל וְ֝צָנִ֗יף מִשְׁפָּטִֽי׃</td><td></td></tr>
<tr><td id="c29v15">טו</td><td>עֵינַ֣יִם הָ֭יִיתִי לַעִוֵּ֑ר וְרַגְלַ֖יִם לַפִּסֵּ֣חַ אָֽנִי׃</td><td></td></tr>
<tr><td id="c29v16">טז</td><td>אָ֣ב אָ֭נֹכִֽי<span class="mam-doc-note-callout">*</span> לָאֶבְיוֹנִ֑ים וְרִ֖ב לֹא־יָדַ֣עְתִּי אֶחְקְרֵֽהוּ׃</td><td><span class="mam-doc-target">אָ֭נֹכִֽי</span> <span class="mam-doc-parts">=א?,ל (דחי וגעיה); למרות שקו הגעיה קצת נטוי, אין הכרח לראות בו מרכא (וכן הכריעו ברויאר במהדורתו הראשונה ומג״ה) ● אמנם לפי ברויאר א=אָ֭נֹכִ֥י (דחי ומרכא) בשתי מהדורותיו האחרונות (וכן במכון ממרא) ● ש1=אָ֭נֹכִי (דחי בלבד) וכן בדפוסים (קורן=אָֽ֭נֹכִי דחי וגעיה באל״ף)</span></td></tr>
<tr><td id="c29v17">יז</td><td>וָ֭אֲשַׁבְּרָה מְתַלְּע֣וֹת עַוָּ֑ל וּ֝מִשִּׁנָּ֗יו אַשְׁלִ֥יךְ טָֽרֶף׃</td><td></td></tr>
<tr><td id="c29v18">יח</td><td>וָ֭אֹמַר עִם־קִנִּ֣י אֶגְוָ֑ע וְ֝כַח֗וֹל אַרְבֶּ֥ה יָמִֽים׃</td><td></td></tr>
<tr><td id="c29v19">יט</td><td>שׇׁרְשִׁ֣י פָת֣וּחַ אֱלֵי־מָ֑יִם וְ֝טַ֗ל יָלִ֥ין בִּקְצִירִֽי׃</td><td></td></tr>
<tr><td id="c29v20">כ</td><td>כְּ֭בוֹדִי חָדָ֣שׁ עִמָּדִ֑י וְ֝קַשְׁתִּ֗י בְּיָדִ֥י תַחֲלִֽיף׃</td><td></td></tr>
<tr><td id="c29v21">כא</td><td>לִֽי־שָׁמְע֥וּ וְיִחֵ֑לּוּ וְ֝יִדְּמ֗וּ לְמ֣וֹ עֲצָתִֽי׃</td><td></td></tr>
<tr><td id="c29v22">כב</td><td>אַחֲרֵ֣י דְ֭בָרִי לֹ֣א יִשְׁנ֑וּ וְ֝עָלֵ֗ימוֹ תִּטֹּ֥ף מִלָּתִֽי׃</td><td></td></tr>
<tr><td id="c29v23">כג</td><td>וְיִחֲל֣וּ כַמָּטָ֣ר לִ֑י וּ֝פִיהֶ֗ם פָּעֲר֥וּ לְמַלְקֽוֹשׁ׃</td><td></td></tr>
<tr><td id="c29v24">כד</td><td>אֶשְׂחַ֣ק אֲ֭לֵהֶם לֹ֣א יַאֲמִ֑ינוּ וְא֥וֹר פָּ֝נַ֗י לֹ֣א יַפִּילֽוּן׃</td><td></td></tr>
<tr><td id="c29v25">כה</td><td>אֶ֥בְﬞחַ֣ר<span class="mam-doc-note-callout">*</span> דַּרְכָּם֮ וְאֵשֵׁ֢ב רֹ֥֫אשׁ<span class="mam-doc-note-callout">*</span> וְ֭אֶשְׁכּוֹן כְּמֶ֣לֶךְ בַּגְּד֑וּד כַּאֲשֶׁ֖ר אֲבֵלִ֣ים יְנַחֵֽם׃</td><td><span class="mam-doc-target">אֶ֥בְﬞחַ֣ר</span> <span class="mam-doc-parts">א=אֶ֥בֲחַ֣ר (חטף)</span><br><span class="mam-doc-target">רֹ֥֫אשׁ</span> <span class="mam-doc-parts">א=רֹ֥אשׁ (השמטת נקודת הרביע)</span></td></tr>
<tr><td id="c30v1">ל:</td><td>וְעַתָּ֤ה&thinsp;<span class="mam-lp-legarmeih">׀</span> שָׂ֥חֲק֣וּ עָלַי֮ צְעִירִ֥ים מִמֶּ֗נִּי לְיָ֫מִ֥ים אֲשֶׁר־מָאַ֥סְתִּי אֲבוֹתָ֑ם לָ֝שִׁ֗ית עִם־כַּלְבֵ֥י צֹאנִֽי׃</td><td></td></tr>
<tr><td id="c30v2">ב</td><td>גַּם־כֹּ֣חַ יְ֭דֵיהֶם לָ֣מָּה לִּ֑י עָ֝לֵ֗ימוֹ אָ֣בַד כָּֽלַח׃</td><td></td></tr>
<tr><td id="c30v3">ג</td><td>בְּחֶ֥סֶר וּבְכָפָ֗ן גַּ֫לְמ֥וּד הַעֹרְקִ֥ים צִיָּ֑ה אֶ֝֗מֶשׁ<span class="mam-doc-note-callout">*</span> שׁוֹאָ֥ה וּמְשֹׁאָֽה׃</td><td><span class="mam-doc-target">אֶ֝֗מֶשׁ</span> <span class="mam-doc-parts">א=אֶ֝מֶשׁ (השמטת נקודת הרביע)</span></td></tr>
<tr><td id="c30v4">ד</td><td>הַקֹּטְפִ֣ים מַלּ֣וּחַ עֲלֵי־שִׂ֑יחַ וְשֹׁ֖רֶשׁ רְתָמִ֣ים לַחְמָֽם׃</td><td></td></tr>
<tr><td id="c30v5">ה</td><td>מִן־גֵּ֥ו יְגֹרָ֑שׁוּ יָרִ֥יעוּ עָ֝לֵ֗ימוֹ כַּגַּנָּֽב׃</td><td></td></tr>
<tr><td id="c30v6">ו</td><td>בַּעֲר֣וּץ נְחָלִ֣ים לִשְׁכֹּ֑ן חֹרֵ֖י עָפָ֣ר וְכֵפִֽים׃</td><td></td></tr>
<tr><td id="c30v7">ז</td><td>בֵּין־שִׂיחִ֥ים יִנְהָ֑קוּ תַּ֖חַת חָר֣וּל יְסֻפָּֽחוּ׃</td><td></td></tr>
<tr><td id="c30v8">ח</td><td>בְּֽנֵי־נָ֭בָל גַּם־בְּנֵ֣י בְלִי־שֵׁ֑ם נִ֝כְּא֗וּ מִן־הָאָֽרֶץ׃</td><td></td></tr>
<tr><td id="c30v9">ט</td><td>וְ֭עַתָּה נְגִינָתָ֣ם הָיִ֑יתִי וָאֱהִ֖י לָהֶ֣ם לְמִלָּֽה׃</td><td></td></tr>
<tr><td id="c30v10">י</td><td>תִּ֭עֲבוּנִי רָ֣חֲקוּ מֶ֑נִּי וּ֝מִפָּנַ֗י לֹא־חָ֥שְׂכוּ רֹֽק׃</td><td></td></tr>
<tr><td id="c30v11">יא</td><td>כִּֽי־<span class="mam-kq"><span class="mam-kq-q">[יִתְרִ֣י]</span> <span class="mam-kq-k">(יתרו)</span></span> פִ֭תַּח וַיְעַנֵּ֑נִי וְ֝רֶ֗סֶן מִפָּנַ֥י שִׁלֵּֽחוּ׃</td><td></td></tr>
<tr><td id="c30v12">יב</td><td>עַל־יָמִין֮ פִּרְחַ֢ח יָ֫ק֥וּמוּ רַגְלַ֥י שִׁלֵּ֑חוּ וַיָּסֹ֥לּוּ עָ֝לַ֗י אׇרְח֥וֹת אֵידָֽם׃</td><td></td></tr>
<tr><td id="c30v13">יג</td><td>נָֽתְס֗וּ נְֽתִיבָ֫תִ֥י לְהַוָּתִ֥י יֹעִ֑ילוּ לֹ֖א עֹזֵ֣ר לָֽמוֹ׃</td><td></td></tr>
<tr><td id="c30v14">יד</td><td>כְּפֶ֣רֶץ רָחָ֣ב יֶאֱתָ֑יוּ תַּ֥חַת שֹׁ֝אָ֗ה הִתְגַּלְגָּֽלוּ׃</td><td></td></tr>
<tr><td id="c30v15">טו</td><td>הׇהְפַּ֥ךְ עָלַ֗י בַּלָּ֫ה֥וֹת תִּרְדֹּ֣ף כָּ֭רוּחַ נְדִבָתִ֑י וּ֝כְעָ֗ב עָבְרָ֥ה יְשֻׁעָתִֽי׃</td><td></td></tr>
<tr><td id="c30v16">טז</td><td>וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י יֹ֖אחֲז֣וּנִי יְמֵי־עֹֽנִי׃</td><td></td></tr>
<tr><td id="c30v17">יז</td><td>לַ֗יְלָה עֲ֭צָמַי נִקַּ֣ר מֵעָלָ֑י וְ֝עֹרְקַ֗י לֹ֣א יִשְׁכָּבֽוּן׃</td><td></td></tr>
<tr><td id="c30v18">יח</td><td>בְּרׇב־כֹּ֭חַ יִתְחַפֵּ֣שׂ לְבוּשִׁ֑י כְּפִ֖י כֻתׇּנְתִּ֣י יַאַזְרֵֽנִי׃</td><td></td></tr>
<tr><td id="c30v19">יט</td><td>הֹרָ֥נִי לַחֹ֑מֶר וָ֝אֶתְמַשֵּׁ֗ל כֶּעָפָ֥ר וָאֵֽפֶר׃</td><td></td></tr>
<tr><td id="c30v20">כ</td><td>אֲשַׁוַּ֣ע אֵ֭לֶיךָ וְלֹ֣א תַֽעֲנֵ֑נִי עָ֝מַ֗דְתִּי וַתִּתְבֹּ֥נֶן בִּֽי׃</td><td></td></tr>
<tr><td id="c30v21">כא</td><td>תֵּהָפֵ֣ךְ לְאַכְזָ֣ר לִ֑י בְּעֹ֖צֶם יָדְךָ֣ תִשְׂטְמֵֽנִי׃</td><td></td></tr>
<tr><td id="c30v22">כב</td><td>תִּשָּׂאֵ֣נִי אֶל־ר֭וּחַ תַּרְכִּיבֵ֑נִי וּ֝תְמֹגְﬞגֵ֗נִי<span class="mam-doc-note-callout">*</span> <span class="mam-kq"><span class="mam-kq-k">(תשוה)</span> <span class="mam-kq-q">[תּוּשִׁיָּֽה]</span></span>׃</td><td><span class="mam-doc-target">וּ֝תְמֹגְﬞגֵ֗נִי</span> <span class="mam-doc-parts">א=וּ֝תְמֹגֲגֵ֗נִי (חטף)</span></td></tr>
<tr><td id="c30v23">כג</td><td>כִּֽי־יָ֭דַעְתִּי מָ֣וֶת תְּשִׁיבֵ֑נִי וּבֵ֖ית מוֹעֵ֣ד לְכׇל־חָֽי׃</td><td></td></tr>
<tr><td id="c30v24">כד</td><td>אַ֣ךְ לֹֽא־בְ֭עִי יִשְׁלַח־יָ֑ד אִם־בְּ֝פִיד֗וֹ לָהֶ֥ן שֽׁוּעַ׃</td><td></td></tr>
<tr><td id="c30v25">כה</td><td>אִם־לֹ֣א בָ֭כִיתִי לִקְשֵׁה־י֑וֹם עָֽגְמָ֥ה נַ֝פְשִׁ֗י לָאֶבְיֽוֹן׃</td><td></td></tr>
<tr><td id="c30v26">כו</td><td>כִּ֤י ט֣וֹב קִ֭וִּיתִי וַיָּ֣בֹא רָ֑ע וַאֲיַחֲלָ֥ה לְ֝א֗וֹר וַיָּ֥בֹא אֹֽפֶל׃</td><td></td></tr>
<tr><td id="c30v27">כז</td><td>מֵעַ֖י רֻתְּח֥וּ וְלֹא־דָ֗מּוּ קִדְּמֻ֥נִי יְמֵי־עֹֽנִי׃</td><td></td></tr>
<tr><td id="c30v28">כח</td><td>קֹדֵ֣ר הִ֭לַּכְתִּי בְּלֹ֣א חַמָּ֑ה קַ֖מְתִּי בַקָּהָ֣ל אֲשַׁוֵּֽעַ׃</td><td></td></tr>
<tr><td id="c30v29">כט</td><td>אָ֭ח הָיִ֣יתִי לְתַנִּ֑ים וְ֝רֵ֗עַ לִבְנ֥וֹת יַעֲנָֽה׃</td><td></td></tr>
<tr><td id="c30v30">ל</td><td>ע֭וֹרִי שָׁחַ֣ר מֵעָלָ֑י וְעַצְמִי־חָ֝֗רָה<span class="mam-doc-note-callout">*</span> מִנִּי־חֹֽרֶב׃</td><td><span class="mam-doc-target">וְעַצְמִי־חָ֝֗רָה</span> <span class="mam-doc-parts">א=וְעַצְמִי־חָ֝רָה (השמטת נקודת הרביע)</span></td></tr>
<tr><td id="c30v31">לא</td><td>וַיְהִ֣י לְ֭אֵבֶל כִּנֹּרִ֑י וְ֝עֻגָבִ֗י לְק֣וֹל בֹּכִֽים׃</td><td></td></tr>
<tr><td id="c31v1">לא:</td><td>בְּ֭רִית כָּרַ֣תִּי לְעֵינָ֑י וּמָ֥ה אֶ֝תְבּוֹנֵ֗ן עַל־בְּתוּלָֽה׃</td><td></td></tr>
<tr><td id="c31v2">ב</td><td>וּמֶ֤ה&thinsp;<span class="mam-lp-legarmeih">׀</span><span class="mam-doc-note-callout">*</span> חֵ֣לֶק אֱל֣וֹהַּ מִמָּ֑עַל וְֽנַחֲלַ֥ת שַׁ֝דַּ֗י מִמְּרֹמִֽים׃</td><td><span class="mam-doc-target">וּמֶ֤ה&thinsp;<span class="mam-lp-legarmeih">׀</span></span> <span class="mam-doc-parts">=ל,ש1 ובדפוסים (וכן הכריע ברויאר) ● א,ק-מ=&lt;וּמֶ֤ה&gt; (חסר קו הלגרמיה, וכן הכריעו במג״ה)</span></td></tr>
<tr><td id="c31v3">ג</td><td>הֲלֹא־אֵ֥יד לְעַוָּ֑ל וְ֝נֵ֗כֶר לְפֹ֣עֲלֵי אָֽוֶן׃</td><td></td></tr>
<tr><td id="c31v4">ד</td><td>הֲלֹא־ה֭וּא יִרְאֶ֣ה דְרָכָ֑י וְֽכׇל־צְעָדַ֥י יִסְפּֽוֹר׃</td><td></td></tr>
<tr><td id="c31v5">ה</td><td>אִם־הָלַ֥כְתִּי עִם־שָׁ֑וְא וַתַּ֖חַשׁ עַל־מִרְמָ֣ה רַגְלִֽי׃</td><td></td></tr>
<tr><td id="c31v6">ו</td><td>יִשְׁקְלֵ֥נִי בְמֹֽאזְנֵי־צֶ֑דֶק וְיֵדַ֥ע אֱ֝ל֗וֹהַּ תֻּמָּתִֽי׃</td><td></td></tr>
<tr><td id="c31v7">ז</td><td>אִ֥ם תִּטֶּ֣ה אַשֻּׁרִי֮ מִנִּ֢י הַ֫דָּ֥רֶךְ וְאַחַ֣ר עֵ֭ינַי הָלַ֣ךְ לִבִּ֑י וּ֝בְכַפַּ֗י דָּ֣בַק מֽאוּם׃</td><td></td></tr>
<tr><td id="c31v8">ח</td><td>אֶ֭זְרְעָה וְאַחֵ֣ר יֹאכֵ֑ל וְֽצֶאֱצָאַ֥י יְשֹׁרָֽשׁוּ׃</td><td></td></tr>
<tr><td id="c31v9">ט</td><td>אִם־נִפְתָּ֣ה לִ֭בִּי עַל־אִשָּׁ֑ה וְעַל־פֶּ֖תַח רֵעִ֣י אָרָֽבְתִּי׃</td><td></td></tr>
<tr><td id="c31v10">י</td><td>תִּטְחַ֣ן לְאַחֵ֣ר אִשְׁתִּ֑י וְ֝עָלֶ֗יהָ יִכְרְע֥וּן אֲחֵרִֽין׃</td><td></td></tr>
<tr><td id="c31v11">יא</td><td>כִּי־<span class="mam-kq"><span class="mam-kq-q">[הִ֥יא]</span> <span class="mam-kq-k">(הוא)</span></span> זִמָּ֑ה <span class="mam-kq"><span class="mam-kq-k">(והיא)</span> <span class="mam-kq-q">[וְ֝ה֗וּא]</span></span> עָוֺ֥ן פְּלִילִֽים׃</td><td></td></tr>
<tr><td id="c31v12">יב</td><td>כִּ֤י אֵ֣שׁ הִ֭יא עַד־אֲבַדּ֣וֹן תֹּאכֵ֑ל וּֽבְכׇל־תְּב֖וּאָתִ֣י תְשָׁרֵֽשׁ׃</td><td></td></tr>
<tr><td id="c31v13">יג</td><td>אִם־אֶמְאַ֗ס מִשְׁפַּ֣ט עַ֭בְדִּי וַאֲמָתִ֑י בְּ֝רִבָ֗ם עִמָּדִֽי׃</td><td></td></tr>
<tr><td id="c31v14">יד</td><td>וּמָ֣ה אֶ֭עֱשֶׂה כִּֽי־יָק֣וּם אֵ֑ל וְכִי־יִ֝פְקֹ֗ד מָ֣ה אֲשִׁיבֶֽנּוּ׃</td><td></td></tr>
<tr><td id="c31v15">טו</td><td>הֲֽלֹא־בַ֭בֶּטֶן עֹשֵׂ֣נִי עָשָׂ֑הוּ וַ֝יְכֻנֶ֗נּוּ בָּרֶ֥חֶם אֶחָֽד׃</td><td></td></tr>
<tr><td id="c31v16">טז</td><td>אִם־אֶ֭מְנַע מֵחֵ֣פֶץ דַּלִּ֑ים וְעֵינֵ֖י אַלְמָנָ֣ה אֲכַלֶּֽה׃</td><td></td></tr>
<tr><td id="c31v17">יז</td><td>וְאֹכַ֣ל פִּתִּ֣י לְבַדִּ֑י וְלֹֽא־אָכַ֖ל יָת֣וֹם מִמֶּֽנָּה׃</td><td></td></tr>
<tr><td id="c31v18">יח</td><td>כִּ֣י מִ֭נְּעוּרַי גְּדֵלַ֣נִי כְאָ֑ב וּמִבֶּ֖טֶן אִמִּ֣י אַנְחֶֽנָּה׃</td><td></td></tr>
<tr><td id="c31v19">יט</td><td>אִם־אֶרְאֶ֣ה א֭וֹבֵד מִבְּלִ֣י לְב֑וּשׁ וְאֵ֥ין כְּ֝ס֗וּת לָאֶבְיֽוֹן׃</td><td></td></tr>
<tr><td id="c31v20">כ</td><td>אִם־לֹ֣א בֵרְﬞכ֣וּנִי<span class="mam-doc-note-callout">*</span> <span class="mam-kq-trivial">חֲלָצָ֑ו</span><span class="mam-doc-note-callout">*</span> וּמִגֵּ֥ז כְּ֝בָשַׂ֗י יִתְחַמָּֽם׃</td><td><span class="mam-doc-target">בֵרְﬞכ֣וּנִי</span> <span class="mam-doc-parts">א=בֵרֲכ֣וּנִי (חטף)</span><br><span class="mam-doc-target">חֲלָצָ֑ו</span> <span class="mam-doc-parts">א-קרי=חֲלָצָ֑יו</span></td></tr>
<tr><td id="c31v21">כא</td><td>אִם־הֲנִיפ֣וֹתִי עַל־יָת֣וֹם יָדִ֑י כִּֽי־אֶרְאֶ֥ה בַ֝שַּׁ֗עַר עֶזְרָתִֽי׃</td><td></td></tr>
<tr><td id="c31v22">כב</td><td>כְּ֭תֵפִי מִשִּׁכְמָ֣הֿ תִפּ֑וֹל וְ֝אֶזְרֹעִ֗י מִקָּנָ֥הֿ תִשָּׁבֵֽר׃</td><td></td></tr>
<tr><td id="c31v23">כג</td><td>כִּ֤י פַ֣חַד אֵ֭לַי אֵ֣יד אֵ֑ל וּ֝מִשְּׂאֵת֗וֹ לֹ֣א אוּכָֽל׃</td><td></td></tr>
<tr><td id="c31v24">כד</td><td>אִם־שַׂ֣מְתִּי זָהָ֣ב כִּסְלִ֑י וְ֝לַכֶּ֗תֶם אָמַ֥רְתִּי מִבְטַחִֽי׃</td><td></td></tr>
<tr><td id="c31v25">כה</td><td>אִם־אֶ֭שְׂמַח כִּֽי־רַ֣ב חֵילִ֑י וְכִֽי־כַ֝בִּ֗יר מָצְאָ֥ה יָדִֽי׃</td><td></td></tr>
<tr><td id="c31v26">כו</td><td>אִם־אֶרְאֶ֣ה א֭וֹר כִּ֣י יָהֵ֑ל וְ֝יָרֵ֗חַ יָקָ֥ר הֹלֵֽךְ׃</td><td></td></tr>
<tr><td id="c31v27">כז</td><td>וַיִּ֣פְתְּ בַּסֵּ֣תֶר לִבִּ֑י וַתִּשַּׁ֖ק יָדִ֣י לְפִֽי׃</td><td></td></tr>
<tr><td id="c31v28">כח</td><td>גַּם־ה֭וּא עָוֺ֣ן פְּלִילִ֑י כִּֽי־כִחַ֖שְׁתִּי לָאֵ֣ל מִמָּֽעַל׃</td><td></td></tr>
<tr><td id="c31v29">כט</td><td>אִם־אֶ֭שְׂמַח בְּפִ֣יד מְשַׂנְאִ֑י וְ֝הִתְעֹרַ֗רְתִּי כִּֽי־מְצָ֥אוֹ רָֽע׃</td><td></td></tr>
<tr><td id="c31v30">ל</td><td>וְלֹא־נָתַ֣תִּי לַחֲטֹ֣א חִכִּ֑י לִשְׁאֹ֖ל בְּאָלָ֣ה נַפְשֽׁוֹ׃</td><td></td></tr>
<tr><td id="c31v31">לא</td><td>אִם־לֹ֣א אָ֭מְרוּ מְתֵ֣י <span class="mam-dqq-unstressed">אׇהֳלִ֑י</span> מִי־יִתֵּ֥ן מִ֝בְּשָׂר֗וֹ לֹ֣א נִשְׂבָּֽע׃</td><td></td></tr>
<tr><td id="c31v32">לב</td><td>בַּ֭חוּץ לֹא־יָלִ֣ין גֵּ֑ר דְּ֝לָתַ֗י לָאֹ֥רַח אֶפְתָּֽח׃</td><td></td></tr>
<tr><td id="c31v33">לג</td><td>אִם־כִּסִּ֣יתִי כְאָדָ֣ם פְּשָׁעָ֑י לִטְמ֖וֹן בְּחֻבִּ֣י עֲוֺנִֽי׃</td><td></td></tr>
<tr><td id="c31v34">לד</td><td>כִּ֤י אֶעֱר֨וֹץ&thinsp;<span class="mam-lp-legarmeih">׀</span> הָ֘מ֤וֹן רַבָּ֗ה וּבוּז־מִשְׁפָּח֥וֹת יְחִתֵּ֑נִי וָ֝אֶדֹּ֗ם לֹא־אֵ֥צֵא פָֽתַח׃</td><td></td></tr>
<tr><td id="c31v35">לה</td><td>מִ֤י יִתֶּן־לִ֨י&thinsp;<span class="mam-lp-legarmeih">׀</span> שֹׁ֘מֵ֤עַֽ לִ֗י הֶן־תָּ֭וִי שַׁדַּ֣י יַעֲנֵ֑נִי וְסֵ֥פֶר כָּ֝תַ֗ב אִ֣ישׁ רִיבִֽי׃</td><td></td></tr>
<tr><td id="c31v36">לו</td><td>אִם־לֹ֣א עַל־שִׁ֭כְמִי אֶשָּׂאֶ֑נּוּ אֶעֶנְדֶ֖נּוּ עֲטָר֣וֹת לִֽי׃</td><td></td></tr>
<tr><td id="c31v37">לז</td><td>מִסְפַּ֣ר צְ֭עָדַי אַגִּידֶ֑נּוּ כְּמוֹ־נָ֝גִ֗יד אֲקָֽרְﬞבֶֽנּוּ<span class="mam-doc-note-callout">*</span>׃</td><td><span class="mam-doc-target">אֲקָֽרְﬞבֶֽנּוּ</span> <span class="mam-doc-parts">א=אֲקָֽרֲבֶֽנּוּ</span></td></tr>
<tr><td id="c31v38">לח</td><td>אִם־עָ֭לַי אַדְמָתִ֣י תִזְעָ֑ק וְ֝יַ֗חַד תְּלָמֶ֥יהָ יִבְכָּיֽוּן׃</td><td></td></tr>
<tr><td id="c31v39">לט</td><td>אִם־כֹּ֭חָהּ אָכַ֣לְתִּי בְלִי־כָ֑סֶף וְנֶ֖פֶשׁ בְּעָלֶ֣יהָ הִפָּֽחְתִּי׃</td><td></td></tr>
<tr><td id="c31v40">מ</td><td>תַּ֤חַת חִטָּ֨ה&thinsp;<span class="mam-lp-legarmeih">׀</span> יֵ֥צֵא ח֗וֹחַ וְתַֽחַת־שְׂעֹרָ֥ה בׇאְשָׁ֑ה תַּ֝֗מּוּ דִּבְרֵ֥י אִיּֽוֹב׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c32v1">לב:</td><td>וַֽיִּשְׁבְּת֡וּ שְׁלֹ֤שֶׁת הָאֲנָשִׁ֣ים הָ֭אֵלֶּה מֵעֲנ֣וֹת אֶת־אִיּ֑וֹב כִּ֤י ה֖וּא צַדִּ֣יק בְּעֵינָֽיו׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c32v2">ב</td><td>וַיִּ֤חַר אַ֨ף&thinsp;<span class="mam-lp-legarmeih">׀</span> אֱלִיה֣וּא בֶן־בַּרַכְאֵ֣ל הַבּוּזִי֮ מִמִּשְׁפַּ֢חַ֫ת רָ֥ם בְּ֭אִיּוֹב חָרָ֣ה אַפּ֑וֹ עַֽל־צַדְּק֥וֹ נַ֝פְשׁ֗וֹ מֵאֱלֹהִֽים׃</td><td></td></tr>
<tr><td id="c32v3">ג</td><td>וּבִשְׁלֹ֣שֶׁת רֵעָיו֮ חָרָ֢ה אַ֫פּ֥וֹ עַ֤ל אֲשֶׁ֣ר לֹא־מָצְא֣וּ מַעֲנֶ֑ה וַ֝יַּרְשִׁ֗יעוּ אֶת־אִיּֽוֹב׃</td><td></td></tr>
<tr><td id="c32v4">ד</td><td>וֶאֱלִיה֗וּ חִכָּ֣ה אֶת־אִ֭יּוֹב בִּדְבָרִ֑ים כִּ֤י זְֽקֵנִים־הֵ֖מָּה מִמֶּ֣נּוּ לְיָמִֽים׃</td><td></td></tr>
<tr><td id="c32v5">ה</td><td>וַיַּ֤רְא אֱלִיה֗וּא כִּ֘י אֵ֤ין מַֽעֲנֶ֗ה בְּ֭פִי שְׁלֹ֥שֶׁת הָֽאֲנָשִׁ֗ים וַיִּ֥חַר אַפּֽוֹ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c32v6">ו</td><td>וַיַּ֤עַן&thinsp;<span class="mam-lp-legarmeih">׀</span> אֱלִיה֖וּא בֶן־בַּרַכְאֵ֥ל הַבּוּזִ֗י וַיֹּ֫אמַ֥ר צָ֘עִ֤יר אֲנִ֣י לְ֭יָמִים וְאַתֶּ֣ם יְשִׁישִׁ֑ים עַל־כֵּ֖ן זָחַ֥לְתִּי וָאִירָ֓א&thinsp;<span class="mam-lp-legarmeih">׀</span> מֵחַוֺּ֖ת דֵּעִ֣י אֶתְכֶֽם׃</td><td></td></tr>
<tr><td id="c32v7">ז</td><td>אָ֭מַרְתִּי יָמִ֣ים יְדַבֵּ֑רוּ וְרֹ֥ב שָׁ֝נִ֗ים יֹדִ֥יעוּ חׇכְמָֽה׃</td><td></td></tr>
<tr><td id="c32v8">ח</td><td>אָ֭כֵן רוּחַ־הִ֣יא בֶאֱנ֑וֹשׁ וְנִשְׁמַ֖ת שַׁדַּ֣י תְּבִינֵֽם׃</td><td></td></tr>
<tr><td id="c32v9">ט</td><td>לֹא־רַבִּ֥ים יֶחְכָּ֑מוּ וּ֝זְקֵנִ֗ים יָבִ֥ינוּ מִשְׁפָּֽט׃</td><td></td></tr>
<tr><td id="c32v10">י</td><td>לָכֵ֣ן אָ֭מַרְתִּי שִׁמְעָה־לִּ֑י אֲחַוֶּ֖ה דֵעִ֣י אַף־אָֽנִי׃</td><td></td></tr>
<tr><td id="c32v11">יא</td><td>הֵ֤ן הוֹחַ֨לְתִּי&thinsp;<span class="mam-lp-legarmeih">׀</span> לְֽדִבְרֵיכֶ֗ם אָ֭זִין עַד־תְּב֥וּנֹֽתֵיכֶ֑ם עַֽד־תַּחְקְר֥וּן מִלִּֽין׃</td><td></td></tr>
<tr><td id="c32v12">יב</td><td>וְעָ֥דֵיכֶ֗ם אֶתְבּ֫וֹנָ֥ן וְהִנֵּ֤ה אֵ֣ין לְאִיּ֣וֹב מוֹכִ֑יחַ עוֹנֶ֖ה אֲמָרָ֣יו מִכֶּֽם׃</td><td></td></tr>
<tr><td id="c32v13">יג</td><td>פֶּן־תֹּ֣֭אמְרוּ מָצָ֣אנוּ חׇכְמָ֑ה אֵ֖ל יִדְּפֶ֣נּוּ לֹא־אִֽישׁ׃</td><td></td></tr>
<tr><td id="c32v14">יד</td><td>וְלֹא־עָרַ֣ךְ אֵלַ֣י מִלִּ֑ין וּ֝בְאִמְרֵיכֶ֗ם לֹ֣א אֲשִׁיבֶֽנּוּ׃</td><td></td></tr>
<tr><td id="c32v15">טו</td><td>חַ֭תּוּ לֹא־עָ֣נוּ ע֑וֹד הֶעְתִּ֖יקוּ מֵהֶ֣ם מִלִּֽים׃</td><td></td></tr>
<tr><td id="c32v16">טז</td><td>וְ֭הוֹחַלְתִּי כִּי־לֹ֣א יְדַבֵּ֑רוּ כִּ֥י עָ֝מְד֗וּ לֹא־עָ֥נוּ עֽוֹד׃</td><td></td></tr>
<tr><td id="c32v17">יז</td><td>אַעֲנֶ֣ה אַף־אֲנִ֣י חֶלְקִ֑י אֲחַוֶּ֖ה דֵעִ֣י אַף־אָֽנִי׃</td><td></td></tr>
<tr><td id="c32v18">יח</td><td>כִּ֭י מָלֵ֣תִי מִלִּ֑ים הֱ֝צִיקַ֗תְנִי ר֣וּחַ בִּטְנִֽי׃</td><td></td></tr>
<tr><td id="c32v19">יט</td><td>הִנֵּֽה־בִטְנִ֗י כְּיַ֥יִן לֹֽא־יִפָּתֵ֑חַ כְּאֹב֥וֹת חֲ֝דָשִׁ֗ים יִבָּקֵֽעַ׃</td><td></td></tr>
<tr><td id="c32v20">כ</td><td>אֲדַבְּרָ֥ה וְיִֽרְוַֽח־לִ֑י אֶפְתַּ֖ח שְׂפָתַ֣י וְאֶעֱנֶֽה׃</td><td></td></tr>
<tr><td id="c32v21">כא</td><td>אַל־נָ֭א אֶשָּׂ֣א פְנֵי־אִ֑ישׁ וְאֶל־אָ֝דָ֗ם לֹ֣א אֲכַנֶּֽה׃</td><td></td></tr>
<tr><td id="c32v22">כב</td><td>כִּ֤י לֹ֣א יָדַ֣עְתִּי אֲכַנֶּ֑ה כִּ֝מְעַ֗ט יִשָּׂאֵ֥נִי עֹשֵֽׂנִי׃</td><td></td></tr>
<tr><td id="c33v1">לג:</td><td>וְֽאוּלָ֗ם שְׁמַֽע־נָ֣א אִיּ֣וֹב מִלָּ֑י וְֽכׇל־דְּבָרַ֥י הַאֲזִֽינָה׃</td><td></td></tr>
<tr><td id="c33v2">ב</td><td>הִנֵּה־נָ֭א פָּתַ֣חְתִּי פִ֑י דִּבְּרָ֖ה לְשׁוֹנִ֣י בְחִכִּֽי׃</td><td></td></tr>
<tr><td id="c33v3">ג</td><td>יֹשֶׁר־לִבִּ֥י אֲמָרָ֑י וְדַ֥עַת שְׂ֝פָתַ֗י בָּר֥וּר מִלֵּֽלוּ׃</td><td></td></tr>
<tr><td id="c33v4">ד</td><td>רֽוּחַ־אֵ֥ל עָשָׂ֑תְנִי וְנִשְׁמַ֖ת שַׁדַּ֣י תְּחַיֵּֽנִי׃</td><td></td></tr>
<tr><td id="c33v5">ה</td><td>אִם־תּוּכַ֥ל הֲשִׁיבֵ֑נִי עֶרְכָ֥הֿ לְ֝פָנַ֗י הִתְיַצָּֽבָה׃</td><td></td></tr>
<tr><td id="c33v6">ו</td><td>הֵן־אֲנִ֣י כְפִ֣יךָ לָאֵ֑ל מֵ֝חֹ֗מֶר קֹרַ֥צְתִּי גַם־אָֽנִי׃</td><td></td></tr>
<tr><td id="c33v7">ז</td><td>הִנֵּ֣ה אֵ֭מָתִי לֹ֣א תְבַעֲתֶ֑ךָּ וְ֝אַכְפִּ֗י עָלֶ֥יךָ לֹֽא־יִכְבָּֽד׃</td><td></td></tr>
<tr><td id="c33v8">ח</td><td>אַ֭ךְ אָמַ֣רְתָּ בְאׇזְנָ֑י וְק֖וֹל מִלִּ֣ין אֶשְׁמָֽע׃</td><td></td></tr>
<tr><td id="c33v9">ט</td><td>זַ֥ךְ אֲנִ֗י בְּֽלִ֫י<span class="mam-implicit-maqaf">־</span>פָ֥שַׁע <span class="mam-letter-small">חַ֥</span>ף<span class="mam-doc-note-callout">*</span> אָנֹכִ֑י וְלֹ֖א עָוֺ֣ן לִֽי׃</td><td><span class="mam-doc-target"><span class="mam-letter-small">חַ֥</span>ף</span> <span class="mam-doc-parts">=קורן (אות חי״ת קטנה) ● א=חַ֥ף (אין אות קטנה)</span></td></tr>
<tr><td id="c33v10">י</td><td>הֵ֣ן תְּ֭נוּאוֹת עָלַ֣י יִמְצָ֑א יַחְשְׁבֵ֖נִי לְאוֹיֵ֣ב לֽוֹ׃</td><td></td></tr>
<tr><td id="c33v11">יא</td><td>יָשֵׂ֣ם בַּסַּ֣ד רַגְלָ֑י יִ֝שְׁמֹ֗ר כׇּל־אׇרְחֹתָֽי׃</td><td></td></tr>
<tr><td id="c33v12">יב</td><td>הֶן־זֹ֣את לֹא־צָדַ֣קְתָּ אֶעֱנֶ֑ךָּ כִּי־יִרְבֶּ֥ה אֱ֝ל֗וֹהַּ מֵאֱנֽוֹשׁ׃</td><td></td></tr>
<tr><td id="c33v13">יג</td><td>מַ֭דּוּעַ אֵלָ֣יו רִיב֑וֹתָ כִּ֥י כׇל־דְּ֝בָרָ֗יו לֹ֣א יַעֲנֶֽה׃</td><td></td></tr>
<tr><td id="c33v14">יד</td><td>כִּֽי־בְאַחַ֥ת יְדַבֶּר־אֵ֑ל וּ֝בִשְׁתַּ֗יִם לֹ֣א יְשׁוּרֶֽנָּה׃</td><td></td></tr>
<tr><td id="c33v15">טו</td><td>בַּחֲל֤וֹם&thinsp;<span class="mam-lp-legarmeih">׀</span> חֶזְי֬וֹן לַ֗יְלָה בִּנְפֹ֣ל תַּ֭רְדֵּמָה עַל־אֲנָשִׁ֑ים בִּ֝תְנוּמ֗וֹת עֲלֵ֣י מִשְׁכָּֽב׃</td><td></td></tr>
<tr><td id="c33v16">טז</td><td>אָ֣ז יִ֭גְלֶה אֹ֣זֶן אֲנָשִׁ֑ים וּבְמֹ֖סָרָ֣ם יַחְתֹּֽם׃</td><td></td></tr>
<tr><td id="c33v17">יז</td><td>לְ֭הָסִיר אָדָ֣ם מַעֲשֶׂ֑ה וְגֵוָ֖ה מִגֶּ֣בֶר יְכַסֶּֽה׃</td><td></td></tr>
<tr><td id="c33v18">יח</td><td>יַחְשֹׂ֣ךְ נַ֭פְשׁוֹ מִנִּי־שָׁ֑חַת וְ֝חַיָּת֗וֹ מֵעֲבֹ֥ר בַּשָּֽׁלַח׃</td><td></td></tr>
<tr><td id="c33v19">יט</td><td>וְהוּכַ֣ח בְּ֭מַכְאוֹב עַל־מִשְׁכָּב֑וֹ <span class="mam-kq"><span class="mam-kq-k">(וריב)</span> <span class="mam-kq-q">[וְר֖וֹב]</span></span> עֲצָמָ֣יו אֵתָֽן׃</td><td></td></tr>
<tr><td id="c33v20">כ</td><td>וְזִהֲמַ֣תּוּ חַיָּת֣וֹ לָ֑חֶם וְ֝נַפְשׁ֗וֹ מַאֲכַ֥ל תַּאֲוָֽה׃</td><td></td></tr>
<tr><td id="c33v21">כא</td><td>יִ֣כֶל בְּשָׂר֣וֹ מֵרֹ֑אִי <span class="mam-kq"><span class="mam-kq-k">(ושפי)</span> <span class="mam-kq-q">[וְשֻׁפּ֥וּ]</span></span> עַ֝צְמֹתָ֗יו לֹ֣א רֻאּֽוּ׃</td><td></td></tr>
<tr><td id="c33v22">כב</td><td>וַתִּקְרַ֣ב לַשַּׁ֣חַת נַפְשׁ֑וֹ וְ֝חַיָּת֗וֹ לַֽמְﬞמִתִֽים<span class="mam-doc-note-callout">*</span>׃</td><td><span class="mam-doc-target">לַֽמְﬞמִתִֽים</span> <span class="mam-doc-parts">א=לַֽמֲמִתִֽים (חטף)</span></td></tr>
<tr><td id="c33v23">כג</td><td>אִם־יֵ֤שׁ עָלָ֨יו&thinsp;<span class="mam-lp-legarmeih">׀</span> מַלְאָ֗ךְ מֵלִ֗יץ אֶחָ֥ד מִנִּי־אָ֑לֶף לְהַגִּ֖יד לְאָדָ֣ם יׇשְׁרֽוֹ׃</td><td></td></tr>
<tr><td id="c33v24">כד</td><td>וַיְחֻנֶּ֗נּוּ וַיֹּ֗אמֶר פְּ֭דָעֵהוּ מֵרֶ֥דֶת שָׁ֗חַת מָצָ֥אתִי כֹֽפֶר׃</td><td></td></tr>
<tr><td id="c33v25">כה</td><td>רֻֽטְﬞפַ֣שׁ<span class="mam-doc-note-callout">*</span> בְּשָׂר֣וֹ מִנֹּ֑עַר יָ֝שׁ֗וּב לִימֵ֥י עֲלוּמָֽיו׃</td><td><span class="mam-doc-target">רֻֽטְﬞפַ֣שׁ</span> <span class="mam-doc-parts">א=רֻֽטֲפַ֣שׁ (חטף)</span></td></tr>
<tr><td id="c33v26">כו</td><td>יֶעְתַּ֤ר אֶל־אֱל֨וֹהַּ&thinsp;<span class="mam-lp-legarmeih">׀</span> וַיִּרְצֵ֗הוּ וַיַּ֣רְא פָּ֭נָיו בִּתְרוּעָ֑ה וַיָּ֥שֶׁב לֶ֝אֱנ֗וֹשׁ צִדְקָתֽוֹ׃</td><td></td></tr>
<tr><td id="c33v27">כז</td><td>יָשֹׁ֤ר&thinsp;<span class="mam-lp-legarmeih">׀</span> עַל־אֲנָשִׁ֗ים וַיֹּ֗אמֶר חָ֭טָאתִי וְיָשָׁ֥ר הֶעֱוֵ֗יתִי וְלֹא־שָׁ֥וָה לִֽי׃</td><td></td></tr>
<tr><td id="c33v28">כח</td><td>פָּדָ֣ה <span class="mam-kq"><span class="mam-kq-k">(נפשי)</span> <span class="mam-kq-q">[נַ֭פְשׁוֹ]</span></span> מֵעֲבֹ֣ר בַּשָּׁ֑חַת <span class="mam-kq"><span class="mam-kq-k">(וחיתי)</span> <span class="mam-kq-q">[וְ֝חַיָּת֗וֹ]</span></span> בָּא֥וֹר תִּרְאֶֽה׃</td><td></td></tr>
<tr><td id="c33v29">כט</td><td>הֶן־כׇּל־אֵ֭לֶּה יִפְעַל־אֵ֑ל פַּעֲמַ֖יִם שָׁל֣וֹשׁ עִם־גָּֽבֶר׃</td><td></td></tr>
<tr><td id="c33v30">ל</td><td>לְהָשִׁ֣יב נַ֭פְשׁוֹ מִנִּי־שָׁ֑חַת לֵ֝א֗וֹר בְּא֣וֹר הַחַיִּֽים׃</td><td></td></tr>
<tr><td id="c33v31">לא</td><td>הַקְשֵׁ֖ב אִיּ֥וֹב שְֽׁמַֽע־לִ֑י הַ֝חֲרֵ֗שׁ וְאָנֹכִ֥י אֲדַבֵּֽר׃</td><td></td></tr>
<tr><td id="c33v32">לב</td><td>אִם־יֵשׁ־מִלִּ֥ין הֲשִׁיבֵ֑נִי דַּ֝בֵּ֗ר כִּֽי־חָפַ֥צְתִּי צַדְּקֶֽךָּ׃</td><td></td></tr>
<tr><td id="c33v33">לג</td><td>אִם־אַ֭יִן אַתָּ֥ה שְֽׁמַֽע־לִ֑י הַ֝חֲרֵ֗שׁ וַאֲאַלֶּפְךָ֥ חׇכְמָֽה׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c34v1">לד:</td><td>וַיַּ֥עַן אֱלִיה֗וּא וַיֹּאמַֽר׃</td><td></td></tr>
<tr><td id="c34v2">ב</td><td>שִׁמְע֣וּ חֲכָמִ֣ים מִלָּ֑י וְ֝יֹֽדְעִ֗ים הַֽאֲזִ֥ינוּ לִֽי׃</td><td></td></tr>
<tr><td id="c34v3">ג</td><td>כִּי־אֹ֭זֶן מִלִּ֣ין תִּבְחָ֑ן וְ֝חֵ֗ךְ יִטְעַ֥ם לֶאֱכֹֽל׃</td><td></td></tr>
<tr><td id="c34v4">ד</td><td>מִשְׁפָּ֥ט נִבְחֲרָה־לָּ֑נוּ נֵדְעָ֖ה בֵינֵ֣ינוּ מַה־טּֽוֹב׃</td><td></td></tr>
<tr><td id="c34v5">ה</td><td>כִּֽי־אָמַ֣ר אִיּ֣וֹב צָדַ֑קְתִּי וְ֝אֵ֗ל הֵסִ֥יר מִשְׁפָּטִֽי׃</td><td></td></tr>
<tr><td id="c34v6">ו</td><td>עַל־מִשְׁפָּטִ֥י אֲכַזֵּ֑ב אָנ֖וּשׁ חִצִּ֣י בְלִי־פָֽשַׁע׃</td><td></td></tr>
<tr><td id="c34v7">ז</td><td>מִי־גֶ֥בֶר כְּאִיּ֑וֹב יִֽשְׁתֶּה־לַּ֥עַג כַּמָּֽיִם׃</td><td></td></tr>
<tr><td id="c34v8">ח</td><td>וְאָרַ֣ח לְ֭חֶבְרָה עִם־פֹּ֣עֲלֵי אָ֑וֶן וְ֝לָלֶ֗כֶת עִם־אַנְשֵׁי־רֶֽשַׁע׃</td><td></td></tr>
<tr><td id="c34v9">ט</td><td>כִּֽי־אָ֭מַר לֹ֣א יִסְכׇּן־גָּ֑בֶר בִּ֝רְצֹת֗וֹ עִם־אֱלֹהִֽים׃</td><td></td></tr>
<tr><td id="c34v10">י</td><td>לָכֵ֤ן&thinsp;<span class="mam-lp-legarmeih">׀</span> אַ֥נְﬞשֵׁ֥י<span class="mam-doc-note-callout">*</span> לֵבָ֗ב שִׁמְע֫וּ<span class="mam-implicit-maqaf">־</span>לִ֥י חָלִ֖לָה לָאֵ֥ל מֵרֶ֗שַׁע וְשַׁדַּ֥י מֵעָֽוֶל׃</td><td><span class="mam-doc-target">אַ֥נְﬞשֵׁ֥י</span> <span class="mam-doc-parts">א=אַ֥נֲשֵׁ֥י (חטף)</span></td></tr>
<tr><td id="c34v11">יא</td><td>כִּ֤י פֹ֣עַל אָ֭דָם יְשַׁלֶּם־ל֑וֹ וּֽכְאֹ֥רַח אִ֝֗ישׁ<span class="mam-doc-note-callout">*</span> יַמְצִאֶֽנּוּ׃</td><td><span class="mam-doc-target">אִ֝֗ישׁ</span> <span class="mam-doc-parts">א=אִ֝ישׁ (השמטת נקודת הרביע)</span></td></tr>
<tr><td id="c34v12">יב</td><td>אַף־אׇמְנָ֗ם אֵ֥ל לֹֽא־יַרְשִׁ֑יעַ וְ֝שַׁדַּ֗י לֹא־יְעַוֵּ֥ת מִשְׁפָּֽט׃</td><td></td></tr>
<tr><td id="c34v13">יג</td><td>מִֽי־פָקַ֣ד עָלָ֣יו אָ֑רְצָה וּמִ֥י שָׂ֝֗ם<span class="mam-doc-note-callout">*</span> תֵּבֵ֥ל כֻּלָּֽהּ׃</td><td><span class="mam-doc-target">שָׂ֝֗ם</span> <span class="mam-doc-parts">א=שָׂ֝ם (השמטת נקודת הרביע)</span></td></tr>
<tr><td id="c34v14">יד</td><td>אִם־יָשִׂ֣ים אֵלָ֣יו לִבּ֑וֹ רוּח֥וֹ וְ֝נִשְׁמָת֗וֹ אֵלָ֥יו יֶאֱסֹֽף׃</td><td></td></tr>
<tr><td id="c34v15">טו</td><td>יִגְוַ֣ע כׇּל־בָּשָׂ֣ר יָ֑חַד וְ֝אָדָ֗ם עַל־עָפָ֥ר יָשֽׁוּב׃</td><td></td></tr>
<tr><td id="c34v16">טז</td><td>וְאִם־בִּ֥ינָה שִׁמְעָה־זֹּ֑את הַ֝אֲזִ֗ינָה לְק֣וֹל מִלָּֽי׃</td><td></td></tr>
<tr><td id="c34v17">יז</td><td>הַאַ֬ף שׂוֹנֵ֣א מִשְׁפָּ֣ט יַחֲב֑וֹשׁ וְאִם־צַדִּ֖יק כַּבִּ֣יר תַּרְשִֽׁיעַ׃</td><td></td></tr>
<tr><td id="c34v18">יח</td><td>הַאֲמֹ֣ר לְמֶ֣לֶךְ בְּלִיָּ֑עַל רָ֝שָׁ֗ע אֶל־נְדִיבִֽים׃</td><td></td></tr>
<tr><td id="c34v19">יט</td><td>אֲשֶׁ֤ר לֹֽא־נָשָׂ֨א&thinsp;<span class="mam-lp-legarmeih">׀</span> פְּנֵ֥י שָׂרִ֗ים וְלֹ֣א נִכַּר־שׁ֭וֹעַ לִפְנֵי־דָ֑ל כִּֽי־מַעֲשֵׂ֖ה יָדָ֣יו כֻּלָּֽם׃</td><td></td></tr>
<tr><td id="c34v20">כ</td><td>רֶ֤גַע&thinsp;<span class="mam-lp-legarmeih">׀</span> יָמֻתוּ֮ וַחֲצ֢וֹת לָ֥֫יְלָה<span class="mam-doc-note-callout">*</span> יְגֹעֲשׁ֣וּ עָ֣ם וְיַעֲבֹ֑רוּ וְיָסִ֥ירוּ אַ֝בִּ֗יר לֹ֣א בְיָֽד׃</td><td><span class="mam-doc-target">לָ֥֫יְלָה</span> <span class="mam-doc-parts">א=לָ֥יְלָה (השמטת סימן העולה)</span></td></tr>
<tr><td id="c34v21">כא</td><td>כִּֽי־עֵ֭ינָיו עַל־דַּרְכֵי־אִ֑ישׁ וְֽכׇל־צְעָדָ֥יו יִרְאֶֽה׃</td><td></td></tr>
<tr><td id="c34v22">כב</td><td>אֵֽין־חֹ֭שֶׁךְ וְאֵ֣ין צַלְמָ֑וֶת לְהִסָּ֥תֶר שָׁ֝֗ם<span class="mam-doc-note-callout">*</span> פֹּ֣עֲלֵי אָֽוֶן׃</td><td><span class="mam-doc-target">שָׁ֝֗ם</span> <span class="mam-doc-parts">א=שָׁ֝ם (השמטת נקודת הרביע)</span></td></tr>
<tr><td id="c34v23">כג</td><td>כִּ֤י לֹ֣א עַל־אִ֭ישׁ יָשִׂ֣ים ע֑וֹד לַהֲלֹ֥ךְ אֶל־אֵ֝֗ל<span class="mam-doc-note-callout">*</span> בַּמִּשְׁפָּֽט׃</td><td><span class="mam-doc-target">אֶל־אֵ֝֗ל</span> <span class="mam-doc-parts">א=אֶל־אֵ֝ל (השמטת נקודת הרביע)</span></td></tr>
<tr><td id="c34v24">כד</td><td>יָרֹ֣עַ כַּבִּירִ֣ים לֹא־חֵ֑קֶר וַיַּעֲמֵ֖ד אֲחֵרִ֣ים תַּחְתָּֽם׃</td><td></td></tr>
<tr><td id="c34v25">כה</td><td>לָכֵ֗ן יַ֭כִּיר מַעְבָּדֵיהֶ֑ם וְהָ֥פַךְ לַ֝֗יְלָה<span class="mam-doc-note-callout">*</span> וְיִדַּכָּֽאוּ׃</td><td><span class="mam-doc-target">לַ֝֗יְלָה</span> <span class="mam-doc-parts">א=לַ֝יְלָה (השמטת נקודת הרביע)</span></td></tr>
<tr><td id="c34v26">כו</td><td>תַּֽחַת־רְשָׁעִ֥ים סְפָקָ֗ם בִּמְק֥וֹם רֹאִֽים׃</td><td></td></tr>
<tr><td id="c34v27">כז</td><td>אֲשֶׁ֣ר עַל־כֵּ֭ן סָ֣רוּ מֵאַחֲרָ֑יו וְכׇל־דְּ֝רָכָ֗יו לֹ֣א הִשְׂכִּֽילוּ׃</td><td></td></tr>
<tr><td id="c34v28">כח</td><td>לְהָבִ֣יא עָ֭לָיו צַעֲקַת־דָּ֑ל וְצַעֲקַ֖ת עֲנִיִּ֣ים יִשְׁמָֽע׃</td><td></td></tr>
<tr><td id="c34v29">כט</td><td>וְה֤וּא יַשְׁקִ֨ט&thinsp;<span class="mam-lp-legarmeih">׀</span> וּמִ֥י יַרְשִׁ֗עַ וְיַסְתֵּ֣ר פָּ֭נִים וּמִ֣י יְשׁוּרֶ֑נּוּ וְעַל־גּ֖וֹי וְעַל־אָדָ֣ם יָֽחַד׃</td><td></td></tr>
<tr><td id="c34v30">ל</td><td>מִ֭מְּלֹךְ אָדָ֥ם חָנֵ֗ף מִמֹּ֥קְשֵׁי עָֽם׃</td><td></td></tr>
<tr><td id="c34v31">לא</td><td>כִּֽי־אֶל־אֵ֭ל הֶאָמַ֥ר נָשָׂ֗אתִי לֹ֣א אֶחְבֹּֽל׃</td><td></td></tr>
<tr><td id="c34v32">לב</td><td>בִּלְעֲדֵ֣י אֶ֭חֱזֶה אַתָּ֣ה הֹרֵ֑נִי אִֽם־עָ֥וֶל פָּ֝עַ֗לְתִּי לֹ֣א אֹסִֽיף׃</td><td></td></tr>
<tr><td id="c34v33">לג</td><td>הֲֽמֵעִמְּךָ֬ יְשַׁלְּמֶ֨נָּה&thinsp;<span class="mam-lp-legarmeih">׀</span> כִּֽי־מָאַ֗סְתָּ כִּֽי־אַתָּ֣ה תִבְחַ֣ר וְלֹא־אָ֑נִי וּֽמַה־יָּדַ֥עְתָּ דַבֵּֽר׃</td><td></td></tr>
<tr><td id="c34v34">לד</td><td>אַנְשֵׁ֣י לֵ֭בָב יֹ֣אמְרוּ לִ֑י וְגֶ֥בֶר חָ֝כָ֗ם שֹׁמֵ֥עַֽ לִֽי׃</td><td></td></tr>
<tr><td id="c34v35">לה</td><td>אִ֭יּוֹב לֹא־בְדַ֣עַת יְדַבֵּ֑ר וּ֝דְבָרָ֗יו לֹ֣א בְהַשְׂכֵּֽיל׃</td><td></td></tr>
<tr><td id="c34v36">לו</td><td>אָבִ֗י יִבָּחֵ֣ן אִיּ֣וֹב עַד־נֶ֑צַח עַל־תְּ֝שֻׁבֹ֗ת בְּאַנְשֵׁי־אָֽוֶן׃</td><td></td></tr>
<tr><td id="c34v37">לז</td><td>כִּ֥י יֹ֘סִ֤יף עַֽל־חַטָּאת֣וֹ פֶ֭שַׁע בֵּינֵ֣ינוּ יִשְׂפּ֑וֹק וְיֶ֖רֶב אֲמָרָ֣יו לָאֵֽל׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c35v1">לה:</td><td>וַיַּ֥עַן אֱלִיה֗וּ וַיֹּאמַֽר׃</td><td></td></tr>
<tr><td id="c35v2">ב</td><td>הֲ֭זֹאת חָשַׁ֣בְתָּ לְמִשְׁפָּ֑ט אָ֝מַ֗רְתָּ צִדְקִ֥י מֵאֵֽל׃</td><td></td></tr>
<tr><td id="c35v3">ג</td><td>כִּֽי־תֹ֭אמַר מַה־יִּסְכׇּן־לָ֑ךְ מָה־אֹ֝עִ֗יל מֵחַטָּאתִֽי׃</td><td></td></tr>
<tr><td id="c35v4">ד</td><td>אֲ֭נִי אֲשִֽׁיבְךָ֣ מִלִּ֑ין וְֽאֶת־רֵעֶ֥יךָ עִמָּֽךְ׃</td><td></td></tr>
<tr><td id="c35v5">ה</td><td>הַבֵּ֣ט שָׁמַ֣יִם וּרְאֵ֑ה וְשׁ֥וּר שְׁ֝חָקִ֗ים גָּבְה֥וּ מִמֶּֽךָּ׃</td><td></td></tr>
<tr><td id="c35v6">ו</td><td>אִם־חָ֭טָאתָ מַה־תִּפְעׇל־בּ֑וֹ וְרַבּ֥וּ פְ֝שָׁעֶ֗יךָ מַה־תַּֽעֲשֶׂה־לּֽוֹ׃</td><td></td></tr>
<tr><td id="c35v7">ז</td><td>אִם־צָ֭דַקְתָּ מַה־תִּתֶּן־ל֑וֹ א֥וֹ מַה־מִּיָּדְךָ֥ יִקָּֽח׃</td><td></td></tr>
<tr><td id="c35v8">ח</td><td>לְאִישׁ־כָּמ֥וֹךָ רִשְׁעֶ֑ךָ וּלְבֶן־אָ֝דָ֗ם צִדְקָתֶֽךָ׃</td><td></td></tr>
<tr><td id="c35v9">ט</td><td>מֵ֭רֹב עֲשׁוּקִ֣ים יַזְעִ֑יקוּ יְשַׁוְּע֖וּ מִזְּר֣וֹעַ רַבִּֽים׃</td><td></td></tr>
<tr><td id="c35v10">י</td><td>וְֽלֹא־אָמַ֗ר אַ֭יֵּה אֱל֣וֹהַּ עֹשָׂ֑י נֹתֵ֖ן זְמִר֣וֹת בַּלָּֽיְלָה׃</td><td></td></tr>
<tr><td id="c35v11">יא</td><td>מַ֭לְּפֵנוּ מִבַּהֲמ֣וֹת אָ֑רֶץ וּמֵע֖וֹף הַשָּׁמַ֣יִם יְחַכְּמֵֽנוּ׃</td><td></td></tr>
<tr><td id="c35v12">יב</td><td>שָׁ֣ם יִ֭צְעֲקוּ וְלֹ֣א יַעֲנֶ֑ה מִ֝פְּנֵ֗י גְּא֣וֹן רָעִֽים׃</td><td></td></tr>
<tr><td id="c35v13">יג</td><td>אַךְ־שָׁ֭וְא לֹא־יִשְׁמַ֥ע&thinsp;<span class="mam-lp-paseq">׀</span>&thinsp;אֵ֑ל וְ֝שַׁדַּ֗י לֹ֣א יְשׁוּרֶֽנָּה׃</td><td></td></tr>
<tr><td id="c35v14">יד</td><td>אַ֣ף כִּֽי־תֹ֭אמַר לֹ֣א תְשׁוּרֶ֑נּוּ דִּ֥ין לְ֝פָנָ֗יו וּתְח֥וֹלֵֽל לֽוֹ׃</td><td></td></tr>
<tr><td id="c35v15">טו</td><td>וְעַתָּ֗ה כִּי־אַ֭יִן פָּקַ֣ד אַפּ֑וֹ וְלֹֽא־יָדַ֖ע בַּפַּ֣שׁ מְאֹֽד׃</td><td></td></tr>
<tr><td id="c35v16">טז</td><td>וְ֭אִיּוֹב הֶ֣בֶל יִפְצֶה־פִּ֑יהוּ בִּבְלִי־דַ֝֗עַת<span class="mam-doc-note-callout">*</span> מִלִּ֥ין יַכְבִּֽר׃&nbsp;<span class="mam-spi-pe">{פ}</span><br class="mam-br-after-pe"></td><td><span class="mam-doc-target">בִּבְלִי־דַ֝֗עַת</span> <span class="mam-doc-parts">א=בִּבְלִי־דַ֝עַת (השמטת נקודת הרביע)</span></td></tr>
<tr><td id="c36v1">לו:</td><td>וַיֹּ֥סֶף אֱלִיה֗וּא וַיֹּאמַֽר׃</td><td></td></tr>
<tr><td id="c36v2">ב</td><td>כַּתַּר־לִ֣י זְ֭עֵיר וַאֲחַוֶּ֑ךָּ כִּ֤י ע֖וֹד לֶאֱל֣וֹהַּ מִלִּֽים׃</td><td></td></tr>
<tr><td id="c36v3">ג</td><td>אֶשָּׂ֣א דֵ֭עִי לְמֵרָח֑וֹק וּ֝לְפֹעֲלִ֗י אֶֽתֵּֽן־צֶֽדֶק׃</td><td></td></tr>
<tr><td id="c36v4">ד</td><td>כִּֽי־אׇ֭מְנָם לֹא־שֶׁ֣קֶר מִלָּ֑י תְּמִ֖ים דֵּע֣וֹת עִמָּֽךְ׃</td><td></td></tr>
<tr><td id="c36v5">ה</td><td>הֶן־אֵ֣ל כַּ֭בִּיר וְלֹ֣א יִמְאָ֑ס כַּ֝בִּ֗יר כֹּ֣חַֽ לֵֽב׃</td><td></td></tr>
<tr><td id="c36v6">ו</td><td>לֹא־יְחַיֶּ֥ה רָשָׁ֑ע וּמִשְׁפַּ֖ט עֲנִיִּ֣ים יִתֵּֽן׃</td><td></td></tr>
<tr><td id="c36v7">ז</td><td>לֹֽא־יִגְרַ֥ע מִצַּדִּ֗יק עֵ֫ינָ֥יו וְאֶת־מְלָכִ֥ים לַכִּסֵּ֑א וַיֹּשִׁיבֵ֥ם לָ֝נֶ֗צַח וַיִּגְבָּֽהוּ׃</td><td></td></tr>
<tr><td id="c36v8">ח</td><td>וְאִם־אֲסוּרִ֥ים בַּזִּקִּ֑ים יִ֝לָּכְד֗וּן בְּחַבְלֵי־עֹֽנִי׃</td><td></td></tr>
<tr><td id="c36v9">ט</td><td>וַיַּגֵּ֣ד לָהֶ֣ם <span class="mam-dqq-unstressed">פׇּעֳלָ֑ם</span> וּ֝פִשְׁעֵיהֶ֗ם כִּ֣י יִתְגַּבָּֽרוּ׃</td><td></td></tr>
<tr><td id="c36v10">י</td><td>וַיִּ֣גֶל אׇ֭זְנָם לַמּוּסָ֑ר וַ֝יֹּ֗אמֶר כִּֽי־יְשׁוּב֥וּן מֵאָֽוֶן׃</td><td></td></tr>
<tr><td id="c36v11">יא</td><td>אִֽם־יִשְׁמְע֗וּ וְֽיַ֫עֲבֹ֥דוּ יְכַלּ֣וּ יְמֵיהֶ֣ם בַּטּ֑וֹב וּ֝שְׁנֵיהֶ֗ם בַּנְּעִימִֽים׃</td><td></td></tr>
<tr><td id="c36v12">יב</td><td>וְאִם־לֹ֣א יִ֭שְׁמְעוּ בְּשֶׁ֣לַח יַעֲבֹ֑רוּ וְ֝יִגְוְע֗וּ בִּבְלִי־דָֽעַת׃</td><td></td></tr>
<tr><td id="c36v13">יג</td><td>וְֽחַנְפֵי־לֵ֭ב יָשִׂ֣ימוּ אָ֑ף לֹ֥א יְ֝שַׁוְּע֗וּ כִּ֣י אֲסָרָֽם׃</td><td></td></tr>
<tr><td id="c36v14">יד</td><td>תָּמֹ֣ת בַּנֹּ֣עַר נַפְשָׁ֑ם וְ֝חַיָּתָ֗ם בַּקְּדֵשִֽׁים׃</td><td></td></tr>
<tr><td id="c36v15">טו</td><td>יְחַלֵּ֣ץ עָנִ֣י בְעׇנְי֑וֹ וְיִ֖גֶל בַּלַּ֣חַץ אׇזְנָֽם׃</td><td></td></tr>
<tr><td id="c36v16">טז</td><td>וְאַ֤ף הֲסִֽיתְךָ֨&thinsp;<span class="mam-lp-legarmeih">׀</span> מִפִּי־צָ֗ר רַ֭חַב לֹא־מוּצָ֣ק תַּחְתֶּ֑יהָ וְנַ֥חַת שֻׁ֝לְחָנְךָ֗ מָ֣לֵא דָֽשֶׁן׃</td><td></td></tr>
<tr><td id="c36v17">יז</td><td>וְדִין־רָשָׁ֥ע מָלֵ֑אתָ דִּ֖ין וּמִשְׁפָּ֣ט יִתְמֹֽכוּ׃</td><td></td></tr>
<tr><td id="c36v18">יח</td><td>כִּֽי־חֵ֭מָה פֶּן־יְסִֽיתְךָ֣ בְסָ֑פֶק וְרׇב־כֹּ֝֗פֶר<span class="mam-doc-note-callout">*</span> אַל־יַטֶּֽךָּ׃</td><td><span class="mam-doc-target">וְרׇב־כֹּ֝֗פֶר</span> <span class="mam-doc-parts">א=וְרׇב־כֹּ֝פֶר (השמטת נקודת הרביע)</span></td></tr>
<tr><td id="c36v19">יט</td><td>הֲיַעֲרֹ֣ךְ שׁ֭וּעֲךָ לֹ֣א בְצָ֑ר וְ֝כֹ֗ל מַאֲמַצֵּי־כֹֽחַ׃</td><td></td></tr>
<tr><td id="c36v20">כ</td><td>אַל־תִּשְׁאַ֥ף הַלָּ֑יְלָה לַעֲל֖וֹת עַמִּ֣ים תַּחְתָּֽם׃</td><td></td></tr>
<tr><td id="c36v21">כא</td><td>הִ֭שָּׁמֶר אַל־תֵּ֣פֶן אֶל־אָ֑וֶן כִּֽי־עַל־זֶ֝֗ה<span class="mam-doc-note-callout">*</span> בָּחַ֥רְתָּ מֵעֹֽנִי׃</td><td><span class="mam-doc-target">כִּֽי־עַל־זֶ֝֗ה</span> <span class="mam-doc-parts">א=כִּֽי־עַל־זֶ֝ה (השמטת נקודת הרביע)</span></td></tr>
<tr><td id="c36v22">כב</td><td>הֶן־אֵ֭ל יַשְׂגִּ֣יב בְּכֹח֑וֹ מִ֖י כָמֹ֣הוּ מוֹרֶֽה׃</td><td></td></tr>
<tr><td id="c36v23">כג</td><td>מִֽי־פָקַ֣ד עָלָ֣יו דַּרְכּ֑וֹ וּמִי־אָ֝מַ֗ר פָּעַ֥לְתָּ עַוְלָֽה׃</td><td></td></tr>
<tr><td id="c36v24">כד</td><td>זְ֭כֹר כִּֽי־תַשְׂגִּ֣יא <span class="mam-dqq-unstressed">פׇעֳל֑וֹ</span> אֲשֶׁ֖ר שֹׁרְﬞר֣וּ<span class="mam-doc-note-callout">*</span> אֲנָשִֽׁים׃</td><td><span class="mam-doc-target">שֹׁרְﬞר֣וּ</span> <span class="mam-doc-parts">א=שֹׁרֲר֣וּ (חטף)</span></td></tr>
<tr><td id="c36v25">כה</td><td>כׇּל־אָדָ֥ם חָזוּ־ב֑וֹ אֱ֝נ֗וֹשׁ יַבִּ֥יט מֵרָחֽוֹק׃</td><td></td></tr>
<tr><td id="c36v26">כו</td><td>הֶן־אֵ֣ל שַׂ֭גִּיא וְלֹ֣א נֵדָ֑ע מִסְפַּ֖ר שָׁנָ֣יו וְלֹא־חֵֽקֶר׃</td><td></td></tr>
<tr><td id="c36v27">כז</td><td>כִּ֭י יְגָרַ֣ע נִטְפֵי־מָ֑יִם יָזֹ֖קּוּ מָטָ֣ר לְאֵדֽוֹ׃</td><td></td></tr>
<tr><td id="c36v28">כח</td><td>אֲשֶֽׁר־יִזְּל֥וּ שְׁחָקִ֑ים יִ֝רְעֲפ֗וּ עֲלֵ֤י&thinsp;<span class="mam-lp-legarmeih">׀</span> אָדָ֬ם רָֽב׃</td><td></td></tr>
<tr><td id="c36v29">כט</td><td>אַ֣ף אִם־יָ֭בִין מִפְרְשֵׂי־עָ֑ב תְּ֝שֻׁא֗וֹת סֻכָּתֽוֹ׃</td><td></td></tr>
<tr><td id="c36v30">ל</td><td>הֵן־פָּרַ֣שׂ עָלָ֣יו אוֹר֑וֹ וְשׇׁרְשֵׁ֖י הַיָּ֣ם כִּסָּֽה׃</td><td></td></tr>
<tr><td id="c36v31">לא</td><td>כִּי־בָ֭ם יָדִ֣ין עַמִּ֑ים יִֽתֶּן־אֹ֥כֶל לְמַכְבִּֽיר׃</td><td></td></tr>
<tr><td id="c36v32">לב</td><td>עַל־כַּפַּ֥יִם כִּסָּה־א֑וֹר וַיְצַ֖ו עָלֶ֣יהָ בְמַפְגִּֽיעַ׃</td><td></td></tr>
<tr><td id="c36v33">לג</td><td>יַגִּ֣יד עָלָ֣יו רֵע֑וֹ מִ֝קְנֶ֗ה אַ֣ף עַל־עוֹלֶֽה׃</td><td></td></tr>
<tr><td id="c37v1">לז:</td><td>אַף־לְ֭זֹאת יֶחֱרַ֣ד לִבִּ֑י וְ֝יִתַּ֗ר מִמְּקוֹמֽוֹ׃</td><td></td></tr>
<tr><td id="c37v2">ב</td><td>שִׁמְע֤וּ שָׁמ֣וֹעַ בְּרֹ֣גֶז קֹל֑וֹ וְ֝הֶ֗גֶה מִפִּ֥יו יֵצֵֽא׃</td><td></td></tr>
<tr><td id="c37v3">ג</td><td>תַּֽחַת־כׇּל־הַשָּׁמַ֥יִם יִשְׁרֵ֑הוּ וְ֝אוֹר֗וֹ עַל־כַּנְפ֥וֹת הָאָֽרֶץ׃</td><td></td></tr>
<tr><td id="c37v4">ד</td><td>אַחֲרָ֤יו&thinsp;<span class="mam-lp-legarmeih">׀</span> יִשְׁאַג־ק֗וֹל יַ֭רְעֵם בְּק֣וֹל גְּאוֹנ֑וֹ וְלֹ֥א יְ֝עַקְּבֵ֗ם כִּֽי־יִשָּׁמַ֥ע קוֹלֽוֹ׃</td><td></td></tr>
<tr><td id="c37v5">ה</td><td>יַרְעֵ֤ם אֵ֣ל בְּ֭קוֹלוֹ נִפְלָא֑וֹת עֹשֶׂ֥ה גְ֝דֹל֗וֹת וְלֹ֣א נֵדָֽע׃</td><td></td></tr>
<tr><td id="c37v6">ו</td><td>כִּ֤י לַשֶּׁ֨לֶג&thinsp;<span class="mam-lp-legarmeih">׀</span> יֹאמַ֗ר הֱוֵ֫א<span class="mam-implicit-maqaf">־</span>אָ֥רֶץ וְגֶ֥שֶׁם מָטָ֑ר וְ֝גֶ֗שֶׁם מִטְר֥וֹת עֻזּֽוֹ׃</td><td></td></tr>
<tr><td id="c37v7">ז</td><td>בְּיַד־כׇּל־אָדָ֥ם יַחְתּ֑וֹם לָ֝דַ֗עַת כׇּל־אַנְשֵׁ֥י מַעֲשֵֽׂהוּ׃</td><td></td></tr>
<tr><td id="c37v8">ח</td><td>וַתָּב֣וֹא חַיָּ֣ה בְמוֹ־אָ֑רֶב וּבִמְע֖וֹנֹתֶ֣יהָ תִשְׁכֹּֽן׃</td><td></td></tr>
<tr><td id="c37v9">ט</td><td>מִן־הַ֭חֶדֶר תָּב֣וֹא סוּפָ֑ה וּֽמִמְּזָרִ֥ים קָרָֽה׃</td><td></td></tr>
<tr><td id="c37v10">י</td><td>מִנִּשְׁמַת־אֵ֥ל יִתֶּן־קָ֑רַח וְרֹ֖חַב מַ֣יִם בְּמוּצָֽק׃</td><td></td></tr>
<tr><td id="c37v11">יא</td><td>אַף־בְּ֭רִי יַטְרִ֣יחַ עָ֑ב יָ֝פִ֗יץ עֲנַ֣ן אוֹרֽוֹ׃</td><td></td></tr>
<tr><td id="c37v12">יב</td><td>וְה֤וּא מְסִבּ֨וֹת&thinsp;<span class="mam-lp-legarmeih">׀</span> מִתְהַפֵּ֣ךְ <span class="mam-kq-trivial">בְּתַחְבּוּלֹתָ֣ו</span><span class="mam-doc-note-callout">*</span> <span class="mam-dqq-unstressed">לְפׇעֳלָ֑ם</span> כֹּ֖ל אֲשֶׁ֥ר יְצַוֵּ֓ם&thinsp;<span class="mam-lp-legarmeih">׀</span> עַל־פְּנֵ֖י תֵבֵ֣ל אָֽרְצָה׃</td><td><span class="mam-doc-target">בְּתַחְבּוּלֹתָ֣ו</span> <span class="mam-doc-parts">א-קרי=בְּתַחְבּוּלֹתָ֣יו</span></td></tr>
<tr><td id="c37v13">יג</td><td>אִם־לְשֵׁ֥בֶט אִם־לְאַרְצ֑וֹ אִם־לְ֝חֶ֗סֶד יַמְצִאֵֽהוּ׃</td><td></td></tr>
<tr><td id="c37v14">יד</td><td>הַאֲזִ֣ינָה זֹּ֣את אִיּ֑וֹב עֲ֝מֹ֗ד וְהִתְבּוֹנֵ֤ן&thinsp;<span class="mam-lp-legarmeih">׀</span> נִפְלְא֬וֹת אֵֽל׃</td><td></td></tr>
<tr><td id="c37v15">טו</td><td>הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם וְ֝הֹפִ֗יעַ א֣וֹר עֲנָנֽוֹ׃</td><td></td></tr>
<tr><td id="c37v16">טז</td><td>הֲ֭תֵדַע עַל־מִפְלְשֵׂי־עָ֑ב מִ֝פְלְא֗וֹת תְּמִ֣ים דֵּעִֽים׃</td><td></td></tr>
<tr><td id="c37v17">יז</td><td>אֲשֶׁר־בְּגָדֶ֥יךָ חַמִּ֑ים בְּהַשְׁקִ֥ט אֶ֝֗רֶץ<span class="mam-doc-note-callout">*</span> מִדָּרֽוֹם׃</td><td><span class="mam-doc-target">אֶ֝֗רֶץ</span> <span class="mam-doc-parts">א=אֶ֝רֶץ (השמטת נקודת הרביע)</span></td></tr>
<tr><td id="c37v18">יח</td><td>תַּרְקִ֣יעַ עִ֭מּוֹ לִשְׁחָקִ֑ים חֲ֝זָקִ֗ים כִּרְאִ֥י מוּצָֽק׃</td><td></td></tr>
<tr><td id="c37v19">יט</td><td>ה֭וֹדִיעֵנוּ מַה־נֹּ֣אמַר ל֑וֹ לֹֽא־נַ֝עֲרֹ֗ךְ מִפְּנֵי־חֹֽשֶׁךְ׃</td><td></td></tr>
<tr><td id="c37v20">כ</td><td>הַֽיְסֻפַּר־ל֭וֹ כִּ֣י אֲדַבֵּ֑ר אִֽם־אָ֥מַר אִ֝֗ישׁ<span class="mam-doc-note-callout">*</span> כִּ֣י יְבֻלָּֽע׃</td><td><span class="mam-doc-target">אִ֝֗ישׁ</span> <span class="mam-doc-parts">א=אִ֝ישׁ (השמטת נקודת הרביע)</span></td></tr>
<tr><td id="c37v21">כא</td><td>וְעַתָּ֤ה&thinsp;<span class="mam-lp-legarmeih">׀</span> לֹ֘א רָ֤אוּ א֗וֹר בָּהִ֣יר ה֭וּא בַּשְּׁחָקִ֑ים וְר֥וּחַ עָ֝בְרָ֗ה וַֽתְּטַהֲרֵֽם׃</td><td></td></tr>
<tr><td id="c37v22">כב</td><td>מִ֭צָּפוֹן זָהָ֣ב יֶאֱתֶ֑ה עַל־אֱ֝ל֗וֹהַּ נ֣וֹרָא הֽוֹד׃</td><td></td></tr>
<tr><td id="c37v23">כג</td><td>שַׁדַּ֣י לֹא־מְ֭צָאנֻהוּ שַׂגִּיא־כֹ֑חַ וּמִשְׁפָּ֥ט וְרֹב־צְ֝דָקָ֗ה לֹ֣א יְעַנֶּֽה׃</td><td></td></tr>
<tr><td id="c37v24">כד</td><td>לָ֭כֵן יְרֵא֣וּהוּ אֲנָשִׁ֑ים לֹֽא־יִ֝רְאֶ֗ה כׇּל־חַכְמֵי־לֵֽב׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c38v1">לח:</td><td>וַיַּֽעַן־יְהֹוָ֣ה אֶת־אִ֭יּוֹב <span class="mam-kq"><span class="mam-kq-k">(מנהסערה)</span> <span class="mam-kq-q">[מִ֥ן&thinsp;<span class="mam-lp-paseq">׀</span>&thinsp;הַסְּעָרָ֗ה]</span></span> וַיֹּאמַֽר׃</td><td></td></tr>
<tr><td id="c38v2">ב</td><td>מִ֤י זֶ֨ה&thinsp;<span class="mam-lp-legarmeih">׀</span> מַחְשִׁ֖יךְ עֵצָ֥ה בְמִלִּ֗ין בְּֽלִי־דָֽעַת׃</td><td></td></tr>
<tr><td id="c38v3">ג</td><td>אֱזׇר־נָ֣א כְגֶ֣בֶר חֲלָצֶ֑יךָ וְ֝אֶשְׁאָלְךָ֗ וְהוֹדִיעֵֽנִי׃</td><td></td></tr>
<tr><td id="c38v4">ד</td><td>אֵיפֹ֣ה הָ֭יִיתָ בְּיׇסְדִי־אָ֑רֶץ הַ֝גֵּ֗ד אִם־יָדַ֥עְתָּ בִינָֽה׃</td><td></td></tr>
<tr><td id="c38v5">ה</td><td>מִי־שָׂ֣ם מְ֭מַדֶּיהָ כִּ֣י תֵדָ֑ע א֤וֹ מִֽי־נָטָ֖ה עָלֶ֣יהָ קָּֽו׃</td><td></td></tr>
<tr><td id="c38v6">ו</td><td>עַל־מָ֭ה אֲדָנֶ֣יהָ הׇטְבָּ֑עוּ א֥וֹ מִי־יָ֝רָ֗ה אֶ֣בֶן פִּנָּתָֽהּ׃</td><td></td></tr>
<tr><td id="c38v7">ז</td><td>בְּרׇן־יַ֭חַד כּ֣וֹכְבֵי בֹ֑קֶר וַ֝יָּרִ֗יעוּ כׇּל־בְּנֵ֥י אֱלֹהִֽים׃</td><td></td></tr>
<tr><td id="c38v8">ח</td><td>וַיָּ֣סֶךְ בִּדְלָתַ֣יִם יָ֑ם בְּ֝גִיח֗וֹ מֵרֶ֥חֶם יֵצֵֽא׃</td><td></td></tr>
<tr><td id="c38v9">ט</td><td>בְּשׂוּמִ֣י עָנָ֣ן לְבֻשׁ֑וֹ וַ֝עֲרָפֶ֗ל חֲתֻלָּתֽוֹ׃</td><td></td></tr>
<tr><td id="c38v10">י</td><td>וָאֶשְׁבֹּ֣ר עָלָ֣יו חֻקִּ֑י וָ֝אָשִׂ֗ים בְּרִ֣יחַ וּדְלָתָֽיִם׃</td><td></td></tr>
<tr><td id="c38v11">יא</td><td>וָאֹמַ֗ר עַד־פֹּ֣ה תָ֭בוֹא וְלֹ֣א תֹסִ֑יף וּפֹא־יָ֝שִׁ֗ית בִּגְא֥וֹן גַּלֶּֽיךָ׃</td><td></td></tr>
<tr><td id="c38v12">יב</td><td>הֲֽ֭מִיָּמֶיךָ צִוִּ֣יתָ בֹּ֑קֶר <span class="mam-kq"><span class="mam-kq-k">(ידעתה שחר)</span> <span class="mam-kq-q">[יִדַּ֖עְתָּ הַשַּׁ֣חַר]</span></span><span class="mam-doc-note-callout">*</span> מְקֹמֽוֹ׃</td><td><span class="mam-doc-target"><span class="mam-kq"><span class="mam-kq-k">(ידעתה שחר)</span> <span class="mam-kq-q">[יִדַּ֖עְתָּ הַשַּׁ֣חַר]</span></span></span> <span class="mam-doc-parts">א-כתיב=יִדַּ֖עְתָּהַ שַּׁ֣חַר</span></td></tr>
<tr><td id="c38v13">יג</td><td>לֶ֭אֱחֹז בְּכַנְפ֣וֹת הָאָ֑רֶץ וְיִנָּעֲר֖וּ רְשָׁ<span class="mam-letter-hung">עִ֣</span>ים מִמֶּֽנָּה׃</td><td></td></tr>
<tr><td id="c38v14">יד</td><td>תִּ֭תְהַפֵּךְ כְּחֹ֣מֶר חוֹתָ֑ם וְ֝יִֽתְיַצְּב֗וּ כְּמ֣וֹ לְבֽוּשׁ׃</td><td></td></tr>
<tr><td id="c38v15">טו</td><td>וְיִמָּנַ֣ע מֵרְשָׁ<span class="mam-letter-hung">עִ֣</span>ים אוֹרָ֑ם וּזְר֥וֹעַ רָ֝מָ֗ה תִּשָּׁבֵֽר׃</td><td></td></tr>
<tr><td id="c38v16">טז</td><td>הֲ֭בָאתָ עַד־נִבְכֵי־יָ֑ם וּבְחֵ֥קֶר תְּ֝ה֗וֹם הִתְהַלָּֽכְתָּ׃</td><td></td></tr>
<tr><td id="c38v17">יז</td><td>הֲנִגְל֣וּ לְ֭ךָ שַׁעֲרֵי־מָ֑וֶת וְשַׁעֲרֵ֖י צַלְמָ֣וֶת תִּרְאֶֽה׃</td><td></td></tr>
<tr><td id="c38v18">יח</td><td>הִ֭תְבֹּנַנְתָּ עַד־רַחֲבֵי־אָ֑רֶץ הַ֝גֵּ֗ד אִם־יָדַ֥עְתָּ כֻלָּֽהּ׃</td><td></td></tr>
<tr><td id="c38v19">יט</td><td>אֵי־זֶ֣ה הַ֭דֶּרֶךְ יִשְׁכׇּן־א֑וֹר וְ֝חֹ֗שֶׁךְ אֵי־זֶ֥ה מְקֹמֽוֹ׃</td><td></td></tr>
<tr><td id="c38v20">כ</td><td>כִּ֣י תִ֭קָּחֶנּוּ אֶל־גְּבוּל֑וֹ וְכִי־תָ֝בִ֗ין נְתִיב֥וֹת בֵּיתֽוֹ׃</td><td></td></tr>
<tr><td id="c38v21">כא</td><td>יָ֭דַעְתָּ כִּי־אָ֣ז תִּוָּלֵ֑ד וּמִסְפַּ֖ר יָמֶ֣יךָ רַבִּֽים׃</td><td></td></tr>
<tr><td id="c38v22">כב</td><td>הֲ֭בָאתָ אֶל־אֹצְר֣וֹת שָׁ֑לֶג וְאוֹצְר֖וֹת בָּרָ֣ד תִּרְאֶֽה׃</td><td></td></tr>
<tr><td id="c38v23">כג</td><td>אֲשֶׁר־חָשַׂ֥כְתִּי לְעֶת־צָ֑ר לְי֥וֹם קְ֝רָ֗ב וּמִלְחָמָֽה׃</td><td></td></tr>
<tr><td id="c38v24">כד</td><td>אֵי־זֶ֣ה הַ֭דֶּרֶךְ יֵחָ֣לֶק א֑וֹר יָפֵ֖ץ קָדִ֣ים עֲלֵי־אָֽרֶץ׃</td><td></td></tr>
<tr><td id="c38v25">כה</td><td>מִֽי־פִלַּ֣ג לַשֶּׁ֣טֶף תְּעָלָ֑ה וְ֝דֶ֗רֶךְ לַחֲזִ֥יז קֹלֽוֹת׃</td><td></td></tr>
<tr><td id="c38v26">כו</td><td>לְ֭הַמְטִיר עַל־אֶ֣רֶץ לֹא־אִ֑ישׁ מִ֝דְבָּ֗ר לֹא־אָדָ֥ם בּֽוֹ׃</td><td></td></tr>
<tr><td id="c38v27">כז</td><td>לְהַשְׂבִּ֣יעַ שֹׁ֭אָה וּמְשֹׁאָ֑ה וּ֝לְהַצְמִ֗יחַ מֹ֣צָא דֶֽשֶׁא׃</td><td></td></tr>
<tr><td id="c38v28">כח</td><td>הֲיֵשׁ־לַמָּטָ֥ר אָ֑ב א֥וֹ מִי־ה֝וֹלִ֗יד אֶגְלֵי־טָֽל׃</td><td></td></tr>
<tr><td id="c38v29">כט</td><td>מִבֶּ֣טֶן מִ֭י יָצָ֣א הַקָּ֑רַח וּכְפֹ֥ר שָׁ֝מַ֗יִם מִ֣י יְלָדֽוֹ׃</td><td></td></tr>
<tr><td id="c38v30">ל</td><td>כָּ֭אֶבֶן מַ֣יִם יִתְחַבָּ֑אוּ וּפְנֵ֥י תְ֝ה֗וֹם יִתְלַכָּֽדוּ׃</td><td></td></tr>
<tr><td id="c38v31">לא</td><td>הַֽ֭תְﬞקַשֵּׁר<span class="mam-doc-note-callout">*</span> מַעֲדַנּ֣וֹת כִּימָ֑ה אֽוֹ־מֹשְׁכ֖וֹת כְּסִ֣יל תְּפַתֵּֽחַ׃</td><td><span class="mam-doc-target">הַֽ֭תְﬞקַשֵּׁר</span> <span class="mam-doc-parts">א=הַֽ֭תֲקַשֵּׁר (חטף)</span></td></tr>
<tr><td id="c38v32">לב</td><td>הֲתֹצִ֣יא מַזָּר֣וֹת בְּעִתּ֑וֹ וְ֝עַ֗יִשׁ עַל־בָּנֶ֥יהָ תַנְחֵֽם׃</td><td></td></tr>
<tr><td id="c38v33">לג</td><td>הֲ֭יָדַעְתָּ חֻקּ֣וֹת שָׁמָ֑יִם אִם־תָּשִׂ֖ים מִשְׁטָר֣וֹ בָאָֽרֶץ׃</td><td></td></tr>
<tr><td id="c38v34">לד</td><td>הֲתָרִ֣ים לָעָ֣ב קוֹלֶ֑ךָ וְֽשִׁפְעַת־מַ֥יִם תְּכַסֶּֽךָּ׃</td><td></td></tr>
<tr><td id="c38v35">לה</td><td>הַֽתְﬞשַׁלַּ֣ח<span class="mam-doc-note-callout">*</span> בְּרָקִ֣ים וְיֵלֵ֑כוּ וְיֹֽאמְר֖וּ לְךָ֣ הִנֵּֽנוּ׃</td><td><span class="mam-doc-target">הַֽתְﬞשַׁלַּ֣ח</span> <span class="mam-doc-parts">א=הַֽתֲשַׁלַּ֣ח (חטף)</span></td></tr>
<tr><td id="c38v36">לו</td><td>מִי־שָׁ֭ת בַּטֻּח֣וֹת חׇכְמָ֑ה א֤וֹ מִֽי־נָתַ֖ן לַשֶּׂ֣כְוִי בִינָֽה׃</td><td></td></tr>
<tr><td id="c38v37">לז</td><td>מִֽי־יְסַפֵּ֣ר שְׁחָקִ֣ים בְּחׇכְמָ֑ה וְנִבְלֵ֥י שָׁ֝מַ֗יִם מִ֣י יַשְׁכִּֽיב׃</td><td></td></tr>
<tr><td id="c38v38">לח</td><td>בְּצֶ֣קֶת עָ֭פָר לַמּוּצָ֑ק וּרְגָבִ֥ים יְדֻבָּֽקוּ׃</td><td></td></tr>
<tr><td id="c38v39">לט</td><td>הֲתָצ֣וּד לְלָבִ֣יא טָ֑רֶף וְחַיַּ֖ת כְּפִירִ֣ים תְּמַלֵּֽא׃</td><td></td></tr>
<tr><td id="c38v40">מ</td><td>כִּֽי־יָשֹׁ֥חוּ בַמְּעוֹנ֑וֹת יֵֽשְׁב֖וּ בַסֻּכָּ֣ה לְמוֹ־אָֽרֶב׃</td><td></td></tr>
<tr><td id="c38v41">מא</td><td>מִ֤י יָכִ֥ין לָעֹרֵ֗ב צֵ֫יד֥וֹ כִּֽי־<span class="mam-kq-trivial">יְ֭לָדָו</span><span class="mam-doc-note-callout">*</span> אֶל־אֵ֣ל יְשַׁוֵּ֑עוּ יִ֝תְע֗וּ לִבְלִי־אֹֽכֶל׃</td><td><span class="mam-doc-target">יְ֭לָדָו</span> <span class="mam-doc-parts">א-קרי=יְ֭לָדָיו</span></td></tr>
<tr><td id="c39v1">לט:</td><td>הֲיָדַ֗עְתָּ עֵ֭ת לֶ֣דֶת יַעֲלֵי־סָ֑לַע חֹלֵ֖ל אַיָּל֣וֹת תִּשְׁמֹֽר׃</td><td></td></tr>
<tr><td id="c39v2">ב</td><td>תִּסְפֹּ֣ר יְרָחִ֣ים תְּמַלֶּ֑אנָה וְ֝יָדַעְתָּ֗ עֵ֣ת לִדְתָּֽנָה׃</td><td></td></tr>
<tr><td id="c39v3">ג</td><td>תִּ֭כְרַעְנָה יַלְדֵיהֶ֣ן תְּפַלַּ֑חְנָה חֶבְלֵיהֶ֥ם תְּשַׁלַּֽחְנָה׃</td><td></td></tr>
<tr><td id="c39v4">ד</td><td>יַחְלְמ֣וּ בְ֭נֵיהֶם יִרְבּ֣וּ בַבָּ֑ר יָ֝צְא֗וּ וְלֹא־שָׁ֥בוּ לָֽמוֹ׃</td><td></td></tr>
<tr><td id="c39v5">ה</td><td>מִי־שִׁלַּ֣ח פֶּ֣רֶא חׇפְשִׁ֑י וּמֹסְר֥וֹת עָ֝ר֗וֹד מִ֣י פִתֵּֽחַ׃</td><td></td></tr>
<tr><td id="c39v6">ו</td><td>אֲשֶׁר־שַׂ֣מְתִּי עֲרָבָ֣ה בֵית֑וֹ וּֽמִשְׁכְּנוֹתָ֥יו מְלֵחָֽה׃</td><td></td></tr>
<tr><td id="c39v7">ז</td><td>יִ֭שְׂחַק לַהֲמ֣וֹן קִרְיָ֑ה תְּשֻׁא֥וֹת נֹ֝גֵ֗שׂ לֹ֣א יִשְׁמָֽע׃</td><td></td></tr>
<tr><td id="c39v8">ח</td><td>יְת֣וּר הָרִ֣ים מִרְעֵ֑הוּ וְאַחַ֖ר כׇּל־יָר֣וֹק יִדְרֽוֹשׁ׃</td><td></td></tr>
<tr><td id="c39v9">ט</td><td>הֲיֹ֣אבֶה רֵּ֣ים עׇבְדֶ֑ךָ אִם־יָ֝לִ֗ין עַל־אֲבוּסֶֽךָ׃</td><td></td></tr>
<tr><td id="c39v10">י</td><td>הֲֽתִקְשׇׁר־רֵ֭ים בְּתֶ֣לֶם עֲבֹת֑וֹ אִם־יְשַׂדֵּ֖ד עֲמָקִ֣ים אַחֲרֶֽיךָ׃</td><td></td></tr>
<tr><td id="c39v11">יא</td><td>הֲֽתִבְטַח־בּ֭וֹ כִּֽי־רַ֣ב כֹּח֑וֹ וְתַעֲזֹ֖ב אֵלָ֣יו יְגִיעֶֽךָ׃</td><td></td></tr>
<tr><td id="c39v12">יב</td><td>הֲתַאֲמִ֣ין בּ֭וֹ כִּֽי־<span class="mam-kq"><span class="mam-kq-q">[יָשִׁ֣יב]</span> <span class="mam-kq-k">(ישוב)</span></span> זַרְעֶ֑ךָ וְֽגׇרְנְךָ֥ יֶאֱסֹֽף׃</td><td></td></tr>
<tr><td id="c39v13">יג</td><td>כְּנַף־רְנָנִ֥ים נֶעֱלָ֑סָה אִם־אֶ֝בְרָ֗ה חֲסִידָ֥ה וְנֹצָֽה׃</td><td></td></tr>
<tr><td id="c39v14">יד</td><td>כִּי־תַעֲזֹ֣ב לָאָ֣רֶץ בֵּצֶ֑יהָ וְֽעַל־עָפָ֥ר תְּחַמֵּֽם׃</td><td></td></tr>
<tr><td id="c39v15">טו</td><td>וַ֭תִּשְׁכַּח כִּי־רֶ֣גֶל תְּזוּרֶ֑הָ וְחַיַּ֖ת הַשָּׂדֶ֣ה תְדוּשֶֽׁהָ׃</td><td></td></tr>
<tr><td id="c39v16">טז</td><td>הִקְשִׁ֣יחַ בָּנֶ֣יהָ לְּלֹא־לָ֑הּ לְרִ֖יק יְגִיעָ֣הּ בְּלִי־פָֽחַד׃</td><td></td></tr>
<tr><td id="c39v17">יז</td><td>כִּי־הִשָּׁ֣הּ אֱל֣וֹהַּ חׇכְמָ֑ה וְלֹא־חָ֥לַק לָ֝֗הּ<span class="mam-doc-note-callout">*</span> בַּבִּינָֽה׃</td><td><span class="mam-doc-target">לָ֝֗הּ</span> <span class="mam-doc-parts">א=לָ֝הּ (השמטת נקודת הרביע)</span></td></tr>
<tr><td id="c39v18">יח</td><td>כָּ֭עֵת בַּמָּר֣וֹם תַּמְרִ֑יא תִּֽשְׂחַ֥ק לַ֝סּ֗וּס וּלְרֹכְבֽוֹ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c39v19">יט</td><td>הֲתִתֵּ֣ן לַסּ֣וּס גְּבוּרָ֑ה הֲתַלְבִּ֖ישׁ צַוָּאר֣וֹ רַעְמָֽה׃</td><td></td></tr>
<tr><td id="c39v20">כ</td><td>הֲֽ֭תַרְעִישֶׁנּוּ כָּֽאַרְבֶּ֑ה ה֖וֹד נַחְר֣וֹ אֵימָֽה׃</td><td></td></tr>
<tr><td id="c39v21">כא</td><td>יַחְפְּר֣וּ בָ֭עֵמֶק וְיָשִׂ֣ישׂ בְּכֹ֑חַ יֵ֝צֵ֗א לִקְרַאת־נָֽשֶׁק׃</td><td></td></tr>
<tr><td id="c39v22">כב</td><td>יִשְׂחַ֣ק לְ֭פַחַד וְלֹ֣א יֵחָ֑ת וְלֹא־יָ֝שׁ֗וּב מִפְּנֵי־חָֽרֶב׃</td><td></td></tr>
<tr><td id="c39v23">כג</td><td>עָ֭לָיו תִּרְנֶ֣ה אַשְׁפָּ֑ה לַ֖הַב חֲנִ֣ית וְכִידֽוֹן׃</td><td></td></tr>
<tr><td id="c39v24">כד</td><td>בְּרַ֣עַשׁ וְ֭רֹגֶז יְגַמֶּא־אָ֑רֶץ וְלֹא־יַ֝אֲמִ֗ין כִּי־ק֥וֹל שׁוֹפָֽר׃</td><td></td></tr>
<tr><td id="c39v25">כה</td><td>בְּדֵ֤י שֹׁפָ֨ר&thinsp;<span class="mam-lp-legarmeih">׀</span> יֹ֘אמַ֤ר הֶאָ֗ח וּֽ֭מֵרָחוֹק יָרִ֣יחַ מִלְחָמָ֑ה רַ֥עַם שָׂ֝רִ֗ים וּתְרוּעָֽה׃</td><td></td></tr>
<tr><td id="c39v26">כו</td><td>הֲֽ֭מִבִּינָ֣תְךָ יַאֲבֶר־נֵ֑ץ יִפְרֹ֖שׂ <span class="mam-kq-trivial">כְּנָפָ֣ו</span><span class="mam-doc-note-callout">*</span> לְתֵימָֽן׃</td><td><span class="mam-doc-target">כְּנָפָ֣ו</span> <span class="mam-doc-parts">א-קרי=כְּנָפָ֣יו</span></td></tr>
<tr><td id="c39v27">כז</td><td>אִם־עַל־פִּ֭יךָ יַגְבִּ֣יהַּ נָ֑שֶׁר וְ֝כִ֗י יָרִ֥ים קִנּֽוֹ׃</td><td></td></tr>
<tr><td id="c39v28">כח</td><td>סֶ֣לַע יִ֭שְׁכֹּן וְיִתְלֹנָ֑ן עַ֥ל שֶׁן־סֶ֝֗לַע<span class="mam-doc-note-callout">*</span> וּמְצוּדָֽה׃</td><td><span class="mam-doc-target">שֶׁן־סֶ֝֗לַע</span> <span class="mam-doc-parts">א=שֶׁן־סֶ֝לַע (השמטת נקודת הרביע)</span></td></tr>
<tr><td id="c39v29">כט</td><td>מִשָּׁ֥ם חָֽפַר־אֹ֑כֶל לְ֝מֵרָח֗וֹק עֵינָ֥יו יַבִּֽיטוּ׃</td><td></td></tr>
<tr><td id="c39v30">ל</td><td>וְאֶפְרֹחָ֥ו יְעַלְעוּ־דָ֑ם וּבַאֲשֶׁ֥ר חֲ֝לָלִ֗ים שָׁ֣ם הֽוּא׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c40v1">מ:</td><td>וַיַּ֖עַן יְהֹוָ֥ה אֶת־אִיּ֗וֹב וַיֹּאמַֽר׃</td><td></td></tr>
<tr><td id="c40v2">ב</td><td>הֲ֭רֹב עִם־שַׁדַּ֣י יִסּ֑וֹר מוֹכִ֖יחַ אֱל֣וֹהַּ יַעֲנֶֽנָּה׃&nbsp;<span class="mam-spi-pe">{פ}</span><span class="mam-doc-note-callout">*</span><br class="mam-br-after-pe"></td><td><span class="mam-doc-target">פפ</span> <span class="mam-doc-parts">יש רווח של שורה ריקה בכתר לפני הכותרת הממורכזת</span></td></tr>
<tr><td id="c40v3">ג</td><td>וַיַּ֖עַן אִיּ֥וֹב אֶת־יְהֹוָ֗ה וַיֹּאמַֽר׃</td><td></td></tr>
<tr><td id="c40v4">ד</td><td>הֵ֣ן קַ֭לֹּתִי מָ֣ה אֲשִׁיבֶ֑ךָּ יָ֝דִ֗י שַׂ֣מְתִּי לְמוֹ־פִֽי׃</td><td></td></tr>
<tr><td id="c40v5">ה</td><td>אַחַ֣ת דִּ֭בַּרְתִּי וְלֹ֣א אֶעֱנֶ֑ה וּ֝שְׁתַּ֗יִם וְלֹ֣א אוֹסִֽיף׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c40v6">ו</td><td>וַיַּעַן־יְהֹוָ֣ה אֶת־אִ֭יּוֹב <span class="mam-kq"><span class="mam-kq-k">(מנסערה)</span> <span class="mam-kq-q">[מִ֥ן&thinsp;<span class="mam-lp-paseq">׀</span>&thinsp;סְעָרָ֗ה]</span></span> וַיֹּאמַֽר׃</td><td></td></tr>
<tr><td id="c40v7">ז</td><td>אֱזׇר־נָ֣א כְגֶ֣בֶר חֲלָצֶ֑יךָ אֶ֝שְׁאָלְךָ֗<span class="mam-doc-note-callout">*</span> וְהוֹדִיעֵֽנִי׃</td><td><span class="mam-doc-target">אֶ֝שְׁאָלְךָ֗</span> <span class="mam-doc-parts">לגבי הקמץ הרחב ראו בהערה על שמות יג,יד.</span></td></tr>
<tr><td id="c40v8">ח</td><td>הַ֭אַף תָּפֵ֣ר מִשְׁפָּטִ֑י תַּ֝רְשִׁיעֵ֗נִי לְמַ֣עַן תִּצְדָּֽק׃</td><td></td></tr>
<tr><td id="c40v9">ט</td><td>וְאִם־זְר֖וֹעַ כָּאֵ֥ל&thinsp;<span class="mam-lp-paseq">׀</span>&thinsp;לָ֑ךְ וּ֝בְק֗וֹל כָּמֹ֥הוּ תַרְעֵֽם׃</td><td></td></tr>
<tr><td id="c40v10">י</td><td>עֲדֵ֥ה נָ֣א גָא֣וֹן וָגֹ֑בַהּ וְה֖וֹד וְהָדָ֣ר תִּלְבָּֽשׁ׃</td><td></td></tr>
<tr><td id="c40v11">יא</td><td>הָ֭פֵץ עֶבְר֣וֹת אַפֶּ֑ךָ וּרְאֵ֥ה כׇל־גֵּ֝אֶ֗ה וְהַשְׁפִּילֵֽהוּ׃</td><td></td></tr>
<tr><td id="c40v12">יב</td><td>רְאֵ֣ה כׇל־גֵּ֭אֶה הַכְנִיעֵ֑הוּ וַהֲדֹ֖ךְ רְשָׁעִ֣ים תַּחְתָּֽם׃</td><td></td></tr>
<tr><td id="c40v13">יג</td><td>טׇמְנֵ֣ם בֶּעָפָ֣ר יָ֑חַד פְּ֝נֵיהֶ֗ם חֲבֹ֣שׁ בַּטָּמֽוּן׃</td><td></td></tr>
<tr><td id="c40v14">יד</td><td>וְגַם־אֲנִ֥י אוֹדֶ֑ךָּ כִּֽי־תוֹשִׁ֖עַ לְךָ֣ יְמִינֶֽךָ׃</td><td></td></tr>
<tr><td id="c40v15">טו</td><td>הִנֵּה־נָ֣א בְ֭הֵמוֹת אֲשֶׁר־עָשִׂ֣יתִי עִמָּ֑ךְ חָ֝צִ֗יר כַּבָּקָ֥ר יֹאכֵֽל׃</td><td></td></tr>
<tr><td id="c40v16">טז</td><td>הִנֵּה־נָ֣א כֹח֣וֹ בְמׇתְנָ֑יו וְ֝אוֹנ֗וֹ בִּשְׁרִירֵ֥י בִטְנֽוֹ׃</td><td></td></tr>
<tr><td id="c40v17">יז</td><td>יַחְפֹּ֣ץ זְנָב֣וֹ כְמוֹ־אָ֑רֶז גִּידֵ֖י <span class="mam-kq-trivial">פַחֲדָ֣ו</span><span class="mam-doc-note-callout">*</span> יְשֹׂרָֽגוּ׃</td><td><span class="mam-doc-target">פַחֲדָ֣ו</span> <span class="mam-doc-parts">א-קרי=פַחֲדָ֣יו</span></td></tr>
<tr><td id="c40v18">יח</td><td>עֲ֭צָמָיו אֲפִיקֵ֣י נְחֻשָׁ֑ה גְּ֝רָמָ֗יו כִּמְטִ֥יל בַּרְזֶֽל׃</td><td></td></tr>
<tr><td id="c40v19">יט</td><td>ה֭וּא רֵאשִׁ֣ית דַּרְכֵי־אֵ֑ל הָ֝עֹשׂ֗וֹ יַגֵּ֥שׁ חַרְבּֽוֹ׃</td><td></td></tr>
<tr><td id="c40v20">כ</td><td>כִּי־ב֭וּל הָרִ֣ים יִשְׂאוּ־ל֑וֹ וְֽכׇל־חַיַּ֥ת הַ֝שָּׂדֶ֗ה יְשַׂחֲקוּ־שָֽׁם׃</td><td></td></tr>
<tr><td id="c40v21">כא</td><td>תַּֽחַת־צֶאֱלִ֥ים יִשְׁכָּ֑ב בְּסֵ֖תֶר קָנֶ֣ה וּבִצָּֽה׃</td><td></td></tr>
<tr><td id="c40v22">כב</td><td>יְסֻכֻּ֣הוּ צֶאֱלִ֣ים צִֽלְﬞל֑וֹ<span class="mam-doc-note-callout">*</span> יְ֝סֻבּ֗וּהוּ עַרְבֵי־נָֽחַל׃</td><td><span class="mam-doc-target">צִֽלְﬞל֑וֹ</span> <span class="mam-doc-parts">א=צִֽלֲל֑וֹ (חטף)</span></td></tr>
<tr><td id="c40v23">כג</td><td>הֵ֤ן יַעֲשֹׁ֣ק נָ֭הָר לֹ֣א יַחְפּ֑וֹז יִבְטַ֓ח&thinsp;<span class="mam-lp-legarmeih">׀</span> כִּֽי־יָגִ֖יחַ יַרְדֵּ֣ן אֶל־פִּֽיהוּ׃</td><td></td></tr>
<tr><td id="c40v24">כד</td><td>בְּעֵינָ֥יו יִקָּחֶ֑נּוּ בְּ֝מוֹקְשִׁ֗ים יִנְקׇב־אָֽף׃</td><td></td></tr>
<tr><td id="c40v25">כה</td><td>תִּמְשֹׁ֣ךְ לִוְיָתָ֣ן בְּחַכָּ֑ה וּ֝בְחֶ֗בֶל תַּשְׁקִ֥יעַ לְשֹׁנֽוֹ׃</td><td></td></tr>
<tr><td id="c40v26">כו</td><td>הֲתָשִׂ֣ים אַגְמֹ֣ן בְּאַפּ֑וֹ וּ֝בְח֗וֹחַ תִּקֹּ֥ב לֶחֱיֽוֹ׃</td><td></td></tr>
<tr><td id="c40v27">כז</td><td>הֲיַרְבֶּ֣ה אֵ֭לֶיךָ תַּחֲנוּנִ֑ים אִם־יְדַבֵּ֖ר אֵלֶ֣יךָ רַכּֽוֹת׃</td><td></td></tr>
<tr><td id="c40v28">כח</td><td>הֲיִכְרֹ֣ת בְּרִ֣ית עִמָּ֑ךְ תִּ֝קָּחֶ֗נּוּ לְעֶ֣בֶד עוֹלָֽם׃</td><td></td></tr>
<tr><td id="c40v29">כט</td><td>הַֽתְשַׂחֶק־בּ֭וֹ כַּצִּפּ֑וֹר וְ֝תִקְשְׁרֶ֗נּוּ לְנַעֲרוֹתֶֽיךָ׃</td><td></td></tr>
<tr><td id="c40v30">ל</td><td>יִכְר֣וּ עָ֭לָיו חַבָּרִ֑ים יֶ֝חֱצ֗וּהוּ בֵּ֣ין כְּֽנַעֲנִֽים׃</td><td></td></tr>
<tr><td id="c40v31">לא</td><td>הַֽתְﬞמַלֵּ֣א<span class="mam-doc-note-callout">*</span> בְשֻׂכּ֣וֹת עוֹר֑וֹ וּבְצִלְצַ֖ל דָּגִ֣ים רֹאשֽׁוֹ׃</td><td><span class="mam-doc-target">הַֽתְﬞמַלֵּ֣א</span> <span class="mam-doc-parts">א=הַֽתֲמַלֵּ֣א (חטף)</span></td></tr>
<tr><td id="c40v32">לב</td><td>שִׂים־עָלָ֥יו כַּפֶּ֑ךָ זְכֹ֥ר מִ֝לְחָמָ֗ה אַל־תּוֹסַֽף׃</td><td></td></tr>
<tr><td id="c41v1">מא:</td><td>הֵן־תֹּחַלְתּ֥וֹ נִכְזָ֑בָה הֲגַ֖ם אֶל־מַרְאָ֣יו יֻטָֽל׃</td><td></td></tr>
<tr><td id="c41v2">ב</td><td>לֹֽא־אַ֭כְזָר כִּ֣י יְעוּרֶ֑נּוּ וּמִ֥י ה֝֗וּא<span class="mam-doc-note-callout">*</span> לְפָנַ֥י יִתְיַצָּֽב׃</td><td><span class="mam-doc-target">ה֝֗וּא</span> <span class="mam-doc-parts">א=ה֝וּא (השמטת נקודת הרביע)</span></td></tr>
<tr><td id="c41v3">ג</td><td>מִ֣י הִ֭קְדִּימַנִי וַאֲשַׁלֵּ֑ם תַּ֖חַת כׇּל־הַשָּׁמַ֣יִם לִי־הֽוּא׃</td><td></td></tr>
<tr><td id="c41v4">ד</td><td><span class="mam-kq"><span class="mam-kq-k">(לא)</span> <span class="mam-kq-q">[לוֹ־]</span></span>אַחֲרִ֥ישׁ בַּדָּ֑יו וּדְבַר־גְּ֝בוּר֗וֹת וְחִ֣ין עֶרְכּֽוֹ׃</td><td></td></tr>
<tr><td id="c41v5">ה</td><td>מִֽי־גִ֭לָּה פְּנֵ֣י לְבוּשׁ֑וֹ בְּכֶ֥פֶל רִ֝סְנ֗וֹ מִ֣י יָבֽוֹא׃</td><td></td></tr>
<tr><td id="c41v6">ו</td><td>דַּלְתֵ֣י פָ֭נָיו מִ֣י פִתֵּ֑חַ סְבִיב֖וֹת שִׁנָּ֣יו אֵימָֽה׃</td><td></td></tr>
<tr><td id="c41v7">ז</td><td>גַּ֭אֲוָה אֲפִיקֵ֣י מָגִנִּ֑ים סָ֝ג֗וּר חוֹתָ֥ם צָֽר׃</td><td></td></tr>
<tr><td id="c41v8">ח</td><td>אֶחָ֣ד בְּאֶחָ֣ד יִגַּ֑שׁוּ וְ֝ר֗וּחַ לֹא־יָבֹ֥א בֵינֵיהֶֽם׃</td><td></td></tr>
<tr><td id="c41v9">ט</td><td>אִישׁ־בְּאָחִ֥יהוּ יְדֻבָּ֑קוּ יִ֝תְלַכְּד֗וּ וְלֹ֣א יִתְפָּרָֽדוּ׃</td><td></td></tr>
<tr><td id="c41v10">י</td><td>עֲ֭טִישֹׁתָיו תָּ֣הֶל א֑וֹר וְ֝עֵינָ֗יו כְּעַפְעַפֵּי־שָֽׁחַר׃</td><td></td></tr>
<tr><td id="c41v11">יא</td><td>מִ֭פִּיו לַפִּידִ֣ים יַהֲלֹ֑כוּ כִּיד֥וֹדֵי אֵ֝֗שׁ<span class="mam-doc-note-callout">*</span> יִתְמַלָּֽטוּ׃</td><td><span class="mam-doc-target">אֵ֝֗שׁ</span> <span class="mam-doc-parts">א=אֵ֝שׁ (השמטת נקודת הרביע)</span></td></tr>
<tr><td id="c41v12">יב</td><td>מִ֭נְּחִירָיו יֵצֵ֣א עָשָׁ֑ן כְּד֖וּד נָפ֣וּחַ וְאַגְמֹֽן׃</td><td></td></tr>
<tr><td id="c41v13">יג</td><td>נַ֭פְשׁוֹ גֶּחָלִ֣ים תְּלַהֵ֑ט וְ֝לַ֗הַב מִפִּ֥יו יֵצֵֽא׃</td><td></td></tr>
<tr><td id="c41v14">יד</td><td>בְּֽ֭צַוָּארוֹ יָלִ֣ין עֹ֑ז וּ֝לְפָנָ֗יו תָּד֥וּץ דְּאָבָֽה׃</td><td></td></tr>
<tr><td id="c41v15">טו</td><td>מַפְּלֵ֣י בְשָׂר֣וֹ דָבֵ֑קוּ יָצ֥וּק עָ֝לָ֗יו בַּל־יִמּֽוֹט׃</td><td></td></tr>
<tr><td id="c41v16">טז</td><td>לִ֭בּוֹ יָצ֣וּק כְּמוֹ־אָ֑בֶן וְ֝יָצ֗וּק כְּפֶ֣לַח תַּחְתִּֽית׃</td><td></td></tr>
<tr><td id="c41v17">יז</td><td>מִ֭שֵּׂתוֹ יָג֣וּרוּ אֵלִ֑ים מִ֝שְּׁבָרִ֗ים יִתְחַטָּֽאוּ׃</td><td></td></tr>
<tr><td id="c41v18">יח</td><td>מַשִּׂיגֵ֣הוּ חֶ֭רֶב בְּלִ֣י תָק֑וּם חֲנִ֖ית מַסָּ֣ע וְשִׁרְיָֽה׃</td><td></td></tr>
<tr><td id="c41v19">יט</td><td>יַחְשֹׁ֣ב לְתֶ֣בֶן בַּרְזֶ֑ל לְעֵ֖ץ רִקָּב֣וֹן נְחוּשָֽׁה׃</td><td></td></tr>
<tr><td id="c41v20">כ</td><td>לֹא־יַבְרִיחֶ֥נּוּ בֶן־קָ֑שֶׁת לְ֝קַ֗שׁ נֶהְפְּכוּ־ל֥וֹ אַבְנֵי־קָֽלַע׃</td><td></td></tr>
<tr><td id="c41v21">כא</td><td>כְּ֭קַשׁ נֶחְשְׁב֣וּ תוֹתָ֑ח וְ֝יִשְׂחַ֗ק לְרַ֣עַשׁ כִּידֽוֹן׃</td><td></td></tr>
<tr><td id="c41v22">כב</td><td>תַּ֭חְתָּיו חַדּ֣וּדֵי חָ֑רֶשׂ<span class="mam-doc-note-callout">*</span> יִרְפַּ֖ד חָר֣וּץ עֲלֵי־טִֽיט׃</td><td><span class="mam-doc-target">חַדּ֣וּדֵי חָ֑רֶשׂ</span> <span class="mam-doc-parts">=א?,ל,ש1,ק-מ ובדפוסים (וכן הכריעו ברויאר ומג״ה) ● א?=חַדּ֣וּדֵי־חָ֑רֶשׂ (מקף בתיבת משרת?) ● האזור בין שתי התיבות מטושטש, והתיבות צמודות, אך בהגדלה נראה בקושי שאולי ייתכן שנשאר בו רושם של מקף.</span></td></tr>
<tr><td id="c41v23">כג</td><td>יַרְתִּ֣יחַ כַּסִּ֣יר מְצוּלָ֑ה יָ֝֗ם<span class="mam-doc-note-callout">*</span> יָשִׂ֥ים כַּמֶּרְקָחָֽה׃</td><td><span class="mam-doc-target">יָ֝֗ם</span> <span class="mam-doc-parts">א=יָ֝ם (השמטת נקודת הרביע)</span></td></tr>
<tr><td id="c41v24">כד</td><td>אַ֭חֲרָיו יָאִ֣יר נָתִ֑יב יַחְשֹׁ֖ב תְּה֣וֹם לְשֵׂיבָֽה׃</td><td></td></tr>
<tr><td id="c41v25">כה</td><td>אֵֽין־עַל־עָפָ֥ר מׇשְׁל֑וֹ הֶ֝עָשׂ֗וּ לִבְלִי־חָֽת׃</td><td></td></tr>
<tr><td id="c41v26">כו</td><td>אֵֽת־כׇּל־גָּבֹ֥הַּ יִרְאֶ֑ה ה֝֗וּא<span class="mam-doc-note-callout">*</span> מֶ֣לֶךְ עַל־כׇּל־בְּנֵי־שָֽׁחַץ׃&nbsp;<span class="mam-spi-pe">{פ}</span><span class="mam-doc-note-callout">*</span><br class="mam-br-after-pe"></td><td><span class="mam-doc-target">ה֝֗וּא</span> <span class="mam-doc-parts">א=ה֝וּא (השמטת נקודת הרביע)</span><br><span class="mam-doc-target">פפ</span> <span class="mam-doc-parts">יש רווח של שורה ריקה בכתר לפני הכותרת הממורכזת</span></td></tr>
<tr><td id="c42v1">מב:</td><td>וַיַּ֖עַן אִיּ֥וֹב אֶת־יְהֹוָ֗ה וַיֹּאמַֽר׃</td><td></td></tr>
<tr><td id="c42v2">ב</td><td><span class="mam-kq"><span class="mam-kq-k">(ידעת)</span> <span class="mam-kq-q">[יָ֭דַעְתִּי]</span></span> כִּי־כֹ֣ל תּוּכָ֑ל וְלֹֽא־יִבָּצֵ֖ר מִמְּךָ֣ מְזִמָּֽה׃</td><td></td></tr>
<tr><td id="c42v3">ג</td><td>מִ֤י זֶ֨ה&thinsp;<span class="mam-lp-legarmeih">׀</span> מַעְלִ֥ים עֵצָ֗ה בְּֽלִ֫י<span class="mam-implicit-maqaf">־</span>דָ֥עַת לָכֵ֣ן הִ֭גַּדְתִּי וְלֹ֣א אָבִ֑ין נִפְלָא֥וֹת מִ֝מֶּ֗נִּי וְלֹ֣א אֵדָֽע׃</td><td></td></tr>
<tr><td id="c42v4">ד</td><td>שְֽׁמַֽע־נָ֭א וְאָנֹכִ֣י אֲדַבֵּ֑ר אֶ֝שְׁאָלְךָ֗<span class="mam-doc-note-callout">*</span> וְהוֹדִיעֵֽנִי׃</td><td><span class="mam-doc-target">אֶ֝שְׁאָלְךָ֗</span> <span class="mam-doc-parts">לגבי הקמץ הרחב ראו בהערה על שמות יג,יד.</span></td></tr>
<tr><td id="c42v5">ה</td><td>לְשֵֽׁמַע־אֹ֥זֶן שְׁמַעְתִּ֑יךָ וְ֝עַתָּ֗ה עֵינִ֥י רָאָֽתְךָ׃</td><td></td></tr>
<tr><td id="c42v6">ו</td><td>עַל־כֵּ֭ן אֶמְאַ֣ס וְנִחַ֑מְתִּי עַל־עָפָ֥ר וָאֵֽפֶר׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c42v7">ז</td><td>וַיְהִ֗י אַחַ֨ר דִּבֶּ֧ר יְהֹוָ֛ה אֶת־הַדְּבָרִ֥ים הָאֵ֖לֶּה אֶל־אִיּ֑וֹב וַיֹּ֨אמֶר יְהֹוָ֜ה אֶל־אֱלִיפַ֣ז הַתֵּימָנִ֗י חָרָ֨ה אַפִּ֤י בְךָ֙ וּבִשְׁנֵ֣י רֵעֶ֔יךָ כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td></td></tr>
<tr><td id="c42v8">ח</td><td>וְעַתָּ֡ה קְחוּ־לָכֶ֣ם שִׁבְעָֽה־פָרִים֩ וְשִׁבְעָ֨ה אֵילִ֜ים וּלְכ֣וּ&thinsp;<span class="mam-lp-legarmeih">׀</span> אֶל־עַבְדִּ֣י אִיּ֗וֹב וְהַעֲלִיתֶ֤ם עוֹלָה֙ בַּעַדְכֶ֔ם וְאִיּ֣וֹב עַבְדִּ֔י יִתְפַּלֵּ֖ל עֲלֵיכֶ֑ם כִּ֧י אִם־פָּנָ֣יו אֶשָּׂ֗א לְבִלְתִּ֞י עֲשׂ֤וֹת עִמָּכֶם֙ נְבָלָ֔ה כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃</td><td></td></tr>
<tr><td id="c42v9">ט</td><td>וַיֵּלְכוּ֩ אֱלִיפַ֨ז הַתֵּימָנִ֜י וּבִלְדַּ֣ד הַשּׁוּחִ֗י צֹפַר֙ הַנַּ֣עֲמָתִ֔י וַיַּעֲשׂ֔וּ כַּאֲשֶׁ֛ר דִּבֶּ֥ר אֲלֵיהֶ֖ם יְהֹוָ֑ה וַיִּשָּׂ֥א יְהֹוָ֖ה אֶת־פְּנֵ֥י אִיּֽוֹב׃</td><td></td></tr>
<tr><td id="c42v10">י</td><td>וַיהֹוָ֗ה שָׁ֚ב אֶת־<span class="mam-kq"><span class="mam-kq-q">[שְׁב֣וּת]</span> <span class="mam-kq-k">(שבית)</span></span> אִיּ֔וֹב בְּהִֽתְפַּֽלְﬞל֖וֹ<span class="mam-doc-note-callout">*</span> בְּעַ֣ד רֵעֵ֑הוּ וַיֹּ֧סֶף יְהֹוָ֛ה אֶת־כׇּל־אֲשֶׁ֥ר לְאִיּ֖וֹב לְמִשְׁנֶֽה׃</td><td><span class="mam-doc-target">בְּהִֽתְפַּֽלְﬞל֖וֹ</span> <span class="mam-doc-parts">א=בְּהִֽתְפַּֽלֲל֖וֹ (חטף)</span></td></tr>
<tr><td id="c42v11">יא</td><td>וַיָּבֹ֣אוּ אֵ֠לָ֠יו כׇּל־אֶחָ֨יו וְכׇל־אַחְיֹתָ֜יו וְכׇל־יֹדְעָ֣יו לְפָנִ֗ים וַיֹּאכְל֨וּ עִמּ֣וֹ לֶחֶם֮ בְּבֵיתוֹ֒ וַיָּנֻ֤דוּ לוֹ֙ וַיְנַחֲמ֣וּ אֹת֔וֹ עַ֚ל כׇּל־הָ֣רָעָ֔ה אֲשֶׁר־הֵבִ֥יא יְהֹוָ֖ה עָלָ֑יו וַיִּתְּנוּ־ל֗וֹ אִ֚ישׁ קְשִׂיטָ֣ה אֶחָ֔ת וְאִ֕ישׁ נֶ֥זֶם זָהָ֖ב אֶחָֽד׃</td><td></td></tr>
<tr><td id="c42v12">יב</td><td>וַיהֹוָ֗ה בֵּרַ֛ךְ אֶת־אַחֲרִ֥ית אִיּ֖וֹב מֵרֵֽאשִׁת֑וֹ וַֽיְהִי־ל֡וֹ אַרְבָּעָה֩ עָשָׂ֨ר אֶ֜לֶף צֹ֗אן וְשֵׁ֤שֶׁת אֲלָפִים֙ גְּמַלִּ֔ים וְאֶלֶף־צֶ֥מֶד בָּקָ֖ר וְאֶ֥לֶף אֲתוֹנֽוֹת׃</td><td></td></tr>
<tr><td id="c42v13">יג</td><td>וַֽיְהִי־ל֛וֹ שִׁבְעָ֥נָה בָנִ֖ים וְשָׁל֥וֹשׁ בָּנֽוֹת׃</td><td></td></tr>
<tr><td id="c42v14">יד</td><td>וַיִּקְרָ֤א שֵׁם־הָאַחַת֙ יְמִימָ֔ה וְשֵׁ֥ם הַשֵּׁנִ֖ית קְצִיעָ֑ה וְשֵׁ֥ם הַשְּׁלִישִׁ֖ית קֶ֥רֶן הַפּֽוּךְ׃</td><td></td></tr>
<tr><td id="c42v15">טו</td><td>וְלֹ֨א נִמְצָ֜א נָשִׁ֥ים יָפ֛וֹת כִּבְנ֥וֹת אִיּ֖וֹב בְּכׇל־הָאָ֑רֶץ וַיִּתֵּ֨ן לָהֶ֧ם אֲבִיהֶ֛ם נַחֲלָ֖ה בְּת֥וֹךְ אֲחֵיהֶֽם׃</td><td></td></tr>
<tr><td id="c42v16">טז</td><td>וַיְחִ֤י אִיּוֹב֙ אַחֲרֵי־זֹ֔את מֵאָ֥ה וְאַרְבָּעִ֖ים שָׁנָ֑ה <span class="mam-kq"><span class="mam-kq-k">(וירא)</span> <span class="mam-kq-q">[וַיִּרְאֶ֗ה]</span></span> אֶת־בָּנָיו֙ וְאֶת־בְּנֵ֣י בָנָ֔יו אַרְבָּעָ֖ה דֹּרֽוֹת׃</td><td></td></tr>
<tr><td id="c42v17">יז</td><td>וַיָּ֣מׇת אִיּ֔וֹב זָקֵ֖ן וּשְׂבַ֥ע יָמִֽים׃</td><td></td></tr>
</table>
</body>
</html>
