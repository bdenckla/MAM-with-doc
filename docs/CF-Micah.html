<!doctype html>
<html lang="en">
<head>
<meta charset="utf-8">
<title>
MAM with doc: Micah</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
</style>
</head>
<body>
<a href="#c1v1">
1</a>
<a href="#c2v1">
2</a>
<a href="#c3v1">
3</a>
<a href="#c4v1">
4</a>
<a href="#c5v1">
5</a>
<a href="#c6v1">
6</a>
<a href="#c7v1">
7</a>
<table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1">א:</td><td>דְּבַר־יְהֹוָ֣ה&thinsp;<span class="mam-lp-legarmeih">׀</span> אֲשֶׁ֣ר הָיָ֗ה אֶל־מִיכָה֙ הַמֹּ֣רַשְׁתִּ֔י בִּימֵ֥י יוֹתָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה אֲשֶׁר־חָזָ֥ה עַל־שֹׁמְר֖וֹן וִירֽוּשָׁלָֽ͏ִם׃</td><td></td></tr>
<tr><td id="c1v2">ב</td><td>שִׁמְעוּ֙ עַמִּ֣ים כֻּלָּ֔ם הַקְשִׁ֖יבִי אֶ֣רֶץ וּמְלֹאָ֑הּ וִיהִי֩ אֲדֹנָ֨י יֱהֹוִ֤ה בָּכֶם֙ לְעֵ֔ד אֲדֹנָ֖י מֵהֵיכַ֥ל קׇדְשֽׁוֹ׃</td><td></td></tr>
<tr><td id="c1v3">ג</td><td>כִּֽי־הִנֵּ֥ה יְהֹוָ֖ה יֹצֵ֣א מִמְּקוֹמ֑וֹ וְיָרַ֥ד וְדָרַ֖ךְ <span class="mam-doc-target-without-callout">עַל־<span class="mam-kq"><span class="mam-kq-q">[בָּ֥מֳתֵי]</span> <span class="mam-kq-k">(במותי)</span></span></span> אָֽרֶץ׃</td><td><span class="mam-doc-lemma">עַל־<span class="mam-kq"><span class="mam-kq-q">[בָּ֥מֳתֵי]</span> <span class="mam-kq-k">(במותי)</span></span></span> <span class="mam-doc-part-0">לגבי הקמץ הרחב בבי״ת ראו בהערה על דברים לב,יג.</span></td></tr>
<tr><td id="c1v4">ד</td><td>וְנָמַ֤סּוּ הֶֽהָרִים֙ תַּחְתָּ֔יו וְהָעֲמָקִ֖ים יִתְבַּקָּ֑עוּ כַּדּוֹנַג֙ מִפְּנֵ֣י הָאֵ֔שׁ כְּמַ֖יִם מֻגָּרִ֥ים בְּמוֹרָֽד׃</td><td></td></tr>
<tr><td id="c1v5">ה</td><td>בְּפֶ֤שַׁע יַֽעֲקֹב֙ כׇּל־זֹ֔את וּבְחַטֹּ֖אות בֵּ֣ית יִשְׂרָאֵ֑ל מִֽי־פֶ֣שַׁע יַעֲקֹ֗ב הֲלוֹא֙ שֹֽׁמְר֔וֹן וּמִי֙ בָּמ֣וֹת יְהוּדָ֔ה הֲל֖וֹא יְרוּשָׁלָֽ͏ִם׃</td><td></td></tr>
<tr><td id="c1v6">ו</td><td>וְשַׂמְתִּ֥י שֹׁמְר֛וֹן לְעִ֥י הַשָּׂדֶ֖ה לְמַטָּ֣עֵי כָ֑רֶם וְהִגַּרְתִּ֤י לַגַּי֙ אֲבָנֶ֔יהָ וִיסֹדֶ֖יהָ אֲגַלֶּֽה׃</td><td></td></tr>
<tr><td id="c1v7">ז</td><td>וְכׇל־פְּסִילֶ֣יהָ יֻכַּ֗תּוּ וְכׇל־אֶתְנַנֶּ֙יהָ֙ יִשָּׂרְפ֣וּ בָאֵ֔שׁ וְכׇל־עֲצַבֶּ֖יהָ אָשִׂ֣ים שְׁמָמָ֑ה כִּ֠י מֵאֶתְנַ֤ן זוֹנָה֙ קִבָּ֔צָה וְעַד־אֶתְנַ֥ן זוֹנָ֖ה יָשֽׁוּבוּ׃</td><td></td></tr>
<tr><td id="c1v8">ח</td><td>עַל־זֹאת֙ אֶסְפְּדָ֣ה וְאֵילִ֔ילָה אֵילְכָ֥ה <span class="mam-kq"><span class="mam-kq-k">(שילל)</span> <span class="mam-kq-q">[שׁוֹלָ֖ל]</span></span> וְעָר֑וֹם אֶעֱשֶׂ֤ה מִסְפֵּד֙ כַּתַּנִּ֔ים וְאֵ֖בֶל כִּבְנ֥וֹת יַעֲנָֽה׃</td><td></td></tr>
<tr><td id="c1v9">ט</td><td>כִּ֥י אֲנוּשָׁ֖ה מַכּוֹתֶ֑יהָ כִּי־בָ֙אָה֙ עַד־יְהוּדָ֔ה נָגַ֛ע עַד־שַׁ֥עַר עַמִּ֖י עַד־יְרוּשָׁלָֽ͏ִם׃</td><td></td></tr>
<tr><td id="c1v10">י</td><td>בְּגַת֙ אַל־תַּגִּ֔ידוּ בָּכ֖וֹ אַל־תִּבְכּ֑וּ בְּבֵ֣ית לְעַפְרָ֔ה עָפָ֖ר <span class="mam-kq"><span class="mam-kq-k">(התפלשתי)</span> <span class="mam-kq-q">[הִתְפַּלָּֽשִׁי]</span></span>׃</td><td></td></tr>
<tr><td id="c1v11">יא</td><td>עִבְרִ֥י לָכֶ֛ם יוֹשֶׁ֥בֶת שָׁפִ֖יר עֶרְיָה־בֹ֑שֶׁת לֹ֤א יָֽצְאָה֙ יוֹשֶׁ֣בֶת צַֽאֲנָ֔ן מִסְפַּד֙ בֵּ֣ית הָאֵ֔צֶל יִקַּ֥ח מִכֶּ֖ם עֶמְדָּתֽוֹ׃</td><td></td></tr>
<tr><td id="c1v12">יב</td><td>כִּֽי־חָ֥לָֽה לְט֖וֹב יוֹשֶׁ֣בֶת מָר֑וֹת כִּֽי־יָ֤רַד רָע֙ מֵאֵ֣ת יְהֹוָ֔ה לְשַׁ֖עַר יְרוּשָׁלָֽ͏ִם׃</td><td></td></tr>
<tr><td id="c1v13">יג</td><td>רְתֹ֧ם הַמֶּרְכָּבָ֛ה לָרֶ֖כֶשׁ יוֹשֶׁ֣בֶת לָכִ֑ישׁ רֵאשִׁ֨ית חַטָּ֥את הִיא֙ לְבַת־צִיּ֔וֹן כִּי־בָ֥ךְ נִמְצְא֖וּ פִּשְׁעֵ֥י יִשְׂרָאֵֽל׃</td><td></td></tr>
<tr><td id="c1v14">יד</td><td>לָכֵן֙ תִּתְּנִ֣י שִׁלּוּחִ֔ים עַ֖ל מוֹרֶ֣שֶׁת גַּ֑ת בָּתֵּ֤י אַכְזִיב֙ לְאַכְזָ֔ב <span class="mam-doc-target-without-callout">לְמַלְכֵ֖י</span> יִשְׂרָאֵֽל׃</td><td><span class="mam-doc-lemma">לְמַלְכֵ֖י</span> <span class="mam-doc-part-0">=ק ובדפוסים (בטעם טפחא)</span><ul class="mam-doc-parts">
<li>
ל=לְמַלְכֵ֥י (בטעם מרכא במקום טפחא), אמנם בהקלדה יש טעם טפחא (טעות בעקבות BHS).</li>
<li>
הערות ברויאר ודותן</li>
</ul>
</td></tr>
<tr><td id="c1v15">טו</td><td>עֹ֗ד הַיֹּרֵשׁ֙ אָ֣בִי לָ֔ךְ יוֹשֶׁ֖בֶת מָֽרֵשָׁ֑ה <span class="mam-doc-target-without-callout">עַד־עֲדֻלָּ֥ם</span> יָב֖וֹא כְּב֥וֹד יִשְׂרָאֵֽל׃</td><td><span class="mam-doc-lemma">עַד־עֲדֻלָּ֥ם</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל!=עַד־עֲדֻּֿלָּ֥ם (דל״ת דגושה למרות סימן הרפה)</li>
<li>
הערת דותן והמקליד בגירסה 4.16</li>
</ul>
</td></tr>
<tr><td id="c1v16">טז</td><td>קׇרְחִ֣י וָגֹ֔זִּי עַל־בְּנֵ֖י תַּעֲנוּגָ֑יִךְ הַרְחִ֤בִי קׇרְחָתֵךְ֙ כַּנֶּ֔שֶׁר כִּ֥י גָל֖וּ מִמֵּֽךְ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td></td></tr>
<tr><td id="c2v1">ב:</td><td>ה֧וֹי חֹֽשְׁבֵי־אָ֛וֶן וּפֹ֥עֲלֵי רָ֖ע עַל־מִשְׁכְּבוֹתָ֑ם בְּא֤וֹר הַבֹּ֙קֶר֙ יַעֲשׂ֔וּהָ כִּ֥י יֶשׁ־לְאֵ֖ל יָדָֽם׃</td><td></td></tr>
<tr><td id="c2v2">ב</td><td>וְחָמְד֤וּ שָׂדוֹת֙ וְגָזָ֔לוּ וּבָתִּ֖ים וְנָשָׂ֑אוּ וְעָֽשְׁקוּ֙ גֶּ֣בֶר וּבֵית֔וֹ וְאִ֖ישׁ וְנַחֲלָתֽוֹ׃&nbsp;<span class="mam-spi-samekh">{ס}</span><span class="mam-doc-callout">*</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td><span class="mam-doc-lemma">סס</span> <span class="mam-doc-part-0">ל=פרשה פתוחה</span></td></tr>
<tr><td id="c2v3">ג</td><td>לָכֵ֗ן כֹּ֚ה אָמַ֣ר יְהֹוָ֔ה הִנְנִ֥י חֹשֵׁ֛ב עַל־הַמִּשְׁפָּחָ֥ה הַזֹּ֖את רָעָ֑ה אֲ֠שֶׁ֠ר לֹֽא־תָמִ֨ישׁוּ מִשָּׁ֜ם צַוְּארֹֽתֵיכֶ֗ם וְלֹ֤א תֵֽלְכוּ֙ רוֹמָ֔ה כִּ֛י עֵ֥ת רָעָ֖ה הִֽיא׃</td><td></td></tr>
<tr><td id="c2v4">ד</td><td>בַּיּ֨וֹם הַה֜וּא יִשָּׂ֧א עֲלֵיכֶ֣ם מָשָׁ֗ל וְנָהָ֨ה נְהִ֤י נִֽהְיָה֙ אָמַר֙ שָׁד֣וֹד נְשַׁדֻּ֔נוּ חֵ֥לֶק עַמִּ֖י יָמִ֑יר אֵ֚יךְ יָמִ֣ישׁ לִ֔י לְשׁוֹבֵ֥ב שָׂדֵ֖ינוּ יְחַלֵּֽק׃</td><td></td></tr>
<tr><td id="c2v5">ה</td><td>לָכֵן֙ לֹֽא־יִֽהְיֶ֣ה לְךָ֔ מַשְׁלִ֥יךְ חֶ֖בֶל בְּגוֹרָ֑ל בִּקְהַ֖ל יְהֹוָֽה׃</td><td></td></tr>
<tr><td id="c2v6">ו</td><td>אַל־תַּטִּ֖פוּ יַטִּיפ֑וּן לֹֽא־יַטִּ֣פוּ לָאֵ֔לֶּה לֹ֥א יִסַּ֖ג כְּלִמּֽוֹת׃</td><td></td></tr>
<tr><td id="c2v7">ז</td><td>הֶאָמ֣וּר בֵּֽית־יַעֲקֹ֗ב הֲקָצַר֙ ר֣וּחַ יְהֹוָ֔ה אִם־אֵ֖לֶּה מַעֲלָלָ֑יו הֲל֤וֹא <span class="mam-doc-target-without-callout">דְבָרַי֙</span> יֵיטִ֔יבוּ עִ֖ם הַיָּשָׁ֥ר <span class="mam-doc-target-without-callout">הֹלֵֽךְ</span>׃</td><td><span class="mam-doc-lemma">דְבָרַי֙</span> <span class="mam-doc-part-0">=ל ובדפוסים (טעם פשטא באות האחרונה)</span><ul class="mam-doc-parts">
<li>
הקלדה=דְבָרַ֨י (קדמא או שהטעם ברי״ש!), טעות בעקבות BHS.</li>
</ul>
<br><span class="mam-doc-lemma">הֹלֵֽךְ</span> <span class="mam-doc-part-0">=א(ק),ש1 ומסורות-א,ל וטברניות ומ״ש</span><ul class="mam-doc-parts">
<li>
ל=הוֹלֵֽךְ (כתיב מלא וי״ו)</li>
</ul>
</td></tr>
<tr><td id="c2v8">ח</td><td>וְאֶתְמ֗וּל עַמִּי֙ לְאוֹיֵ֣ב יְקוֹמֵ֔ם מִמּ֣וּל שַׂלְמָ֔ה אֶ֖דֶר תַּפְשִׁט֑וּן מֵעֹבְרִ֣ים בֶּ֔טַח שׁוּבֵ֖י מִלְחָמָֽה׃</td><td></td></tr>
<tr><td id="c2v9">ט</td><td>נְשֵׁ֤י עַמִּי֙ תְּגָ֣רְשׁ֔וּן מִבֵּ֖ית תַּֽעֲנֻגֶ֑יהָ מֵעַל֙ עֹֽלָלֶ֔יהָ תִּקְח֥וּ הֲדָרִ֖י לְעוֹלָֽם׃</td><td></td></tr>
<tr><td id="c2v10">י</td><td>ק֣וּמוּ וּלְכ֔וּ כִּ֥י לֹא־זֹ֖את הַמְּנוּחָ֑ה בַּעֲב֥וּר טָמְאָ֛ה תְּחַבֵּ֖ל וְחֶ֥בֶל נִמְרָֽץ׃</td><td></td></tr>
<tr><td id="c2v11">יא</td><td>לוּ־אִ֞ישׁ הֹלֵ֥ךְ ר֙וּחַ֙ וָשֶׁ֣קֶר כִּזֵּ֔ב אַטִּ֣ף לְךָ֔ לַיַּ֖יִן וְלַשֵּׁכָ֑ר וְהָיָ֥ה מַטִּ֖יף הָעָ֥ם הַזֶּֽה׃</td><td></td></tr>
<tr><td id="c2v12">יב</td><td>אָסֹ֨ף אֶאֱסֹ֜ף יַעֲקֹ֣ב כֻּלָּ֗ךְ קַבֵּ֤ץ אֲקַבֵּץ֙ שְׁאֵרִ֣ית יִשְׂרָאֵ֔ל יַ֥חַד אֲשִׂימֶ֖נּוּ כְּצֹ֣אן בׇּצְרָ֑ה כְּעֵ֙דֶר֙ בְּת֣וֹךְ <span class="mam-doc-target-without-callout"><span class="mam-dqq-stressed">הַדׇּֽבְר֔וֹ</span></span> תְּהִימֶ֖נָה מֵאָדָֽם׃</td><td><span class="mam-doc-lemma"><span class="mam-dqq-stressed">הַדׇּֽבְר֔וֹ</span></span> <span class="mam-doc-part-0">ראו רד״ק בספר השרשים &lt;והדלי״ת מעמדת בגעיא; ומשפטה להחטף כמו "וְרָעוּ כְבָשִׂים כְּדָבְרָם" (ישעיהו ה,יז)&gt; ודבריו הובאו במ״ש. הקמץ קטן גם לפי ויינברג (3.1.1) ובמילונו של דוידזון, אך לא בתנ"ך קורן החדש.</span></td></tr>
<tr><td id="c2v13">יג</td><td>עָלָ֤ה הַפֹּרֵץ֙ לִפְנֵיהֶ֔ם פָּֽרְצוּ֙ וַֽיַּעֲבֹ֔רוּ שַׁ֖עַר וַיֵּ֣צְאוּ ב֑וֹ וַיַּעֲבֹ֤ר מַלְכָּם֙ לִפְנֵיהֶ֔ם וַיהֹוָ֖ה בְּרֹאשָֽׁם׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c3v1">ג:</td><td>וָאֹמַ֗ר שִׁמְעוּ־נָא֙ רָאשֵׁ֣י יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הֲל֣וֹא לָכֶ֔ם לָדַ֖עַת אֶת־הַמִּשְׁפָּֽט׃</td><td></td></tr>
<tr><td id="c3v2">ב</td><td>שֹׂ֥נְאֵי ט֖וֹב וְאֹ֣הֲבֵי <span class="mam-kq"><span class="mam-kq-k">(רעה)</span> <span class="mam-kq-q">[רָ֑ע]</span></span> גֹּזְלֵ֤י עוֹרָם֙ מֵֽעֲלֵיהֶ֔ם וּשְׁאֵרָ֖ם מֵעַ֥ל עַצְמוֹתָֽם׃</td><td></td></tr>
<tr><td id="c3v3">ג</td><td>וַאֲשֶׁ֣ר אָכְלוּ֮ שְׁאֵ֣ר עַמִּי֒ וְעוֹרָם֙ מֵעֲלֵיהֶ֣ם הִפְשִׁ֔יטוּ וְאֶת־עַצְמֹֽתֵיהֶ֖ם פִּצֵּ֑חוּ וּפָרְשׂוּ֙ כַּאֲשֶׁ֣ר בַּסִּ֔יר וּכְבָשָׂ֖ר בְּת֥וֹךְ קַלָּֽחַת׃</td><td></td></tr>
<tr><td id="c3v4">ד</td><td>אָ֚ז יִזְעֲק֣וּ אֶל־יְהֹוָ֔ה וְלֹ֥א יַעֲנֶ֖ה אוֹתָ֑ם וְיַסְתֵּ֨ר פָּנָ֤יו מֵהֶם֙ בָּעֵ֣ת הַהִ֔יא כַּאֲשֶׁ֥ר הֵרֵ֖עוּ מַעַלְלֵיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c3v5">ה</td><td>כֹּ֚ה אָמַ֣ר יְהֹוָ֔ה עַל־הַנְּבִיאִ֖ים הַמַּתְעִ֣ים אֶת־עַמִּ֑י הַנֹּשְׁכִ֤ים בְּשִׁנֵּיהֶם֙ וְקָרְא֣וּ שָׁל֔וֹם וַאֲשֶׁר֙ לֹא־יִתֵּ֣ן עַל־פִּיהֶ֔ם וְקִדְּשׁ֥וּ עָלָ֖יו מִלְחָמָֽה׃</td><td></td></tr>
<tr><td id="c3v6">ו</td><td>לָכֵ֞ן לַ֤יְלָה לָכֶם֙ מֵֽחָז֔וֹן וְחָשְׁכָ֥ה לָכֶ֖ם מִקְּסֹ֑ם וּבָ֤אָה הַשֶּׁ֙מֶשׁ֙ עַל־הַנְּבִיאִ֔ים וְקָדַ֥ר עֲלֵיהֶ֖ם הַיּֽוֹם׃</td><td></td></tr>
<tr><td id="c3v7">ז</td><td>וּבֹ֣שׁוּ הַחֹזִ֗ים וְחָֽפְרוּ֙ הַקֹּ֣סְמִ֔ים וְעָט֥וּ עַל־שָׂפָ֖ם כֻּלָּ֑ם כִּ֛י אֵ֥ין מַעֲנֵ֖ה אֱלֹהִֽים׃</td><td></td></tr>
<tr><td id="c3v8">ח</td><td>וְאוּלָ֗ם אָנֹכִ֞י מָלֵ֤אתִי כֹ֙חַ֙ אֶת־ר֣וּחַ יְהֹוָ֔ה וּמִשְׁפָּ֖ט וּגְבוּרָ֑ה לְהַגִּ֤יד לְיַֽעֲקֹב֙ פִּשְׁע֔וֹ וּלְיִשְׂרָאֵ֖ל חַטָּאתֽוֹ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c3v9">ט</td><td>שִׁמְעוּ־נָ֣א זֹ֗את רָאשֵׁי֙ בֵּ֣ית יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל <span class="mam-doc-target-without-callout">הַֽמְﬞתַעֲבִ֣ים</span> מִשְׁפָּ֔ט וְאֵ֥ת כׇּל־הַיְשָׁרָ֖ה יְעַקֵּֽשׁוּ׃</td><td><span class="mam-doc-lemma">הַֽמְﬞתַעֲבִ֣ים</span> <span class="mam-doc-part-0">=דפוסים</span><ul class="mam-doc-parts">
<li>
ל=הַֽמֲתַעֲבִ֣ים (חטף)</li>
</ul>
</td></tr>
<tr><td id="c3v10">י</td><td>בֹּנֶ֥ה צִיּ֖וֹן בְּדָמִ֑ים וִירוּשָׁלַ֖͏ִם בְּעַוְלָֽה׃</td><td></td></tr>
<tr><td id="c3v11">יא</td><td>רָאשֶׁ֣יהָ&thinsp;<span class="mam-lp-legarmeih">׀</span> בְּשֹׁ֣חַד יִשְׁפֹּ֗טוּ וְכֹהֲנֶ֙יהָ֙ בִּמְחִ֣יר יוֹר֔וּ וּנְבִיאֶ֖יהָ בְּכֶ֣סֶף יִקְסֹ֑מוּ וְעַל־יְהֹוָה֙ יִשָּׁעֵ֣נוּ לֵאמֹ֔ר הֲל֤וֹא יְהֹוָה֙ בְּקִרְבֵּ֔נוּ לֹֽא־תָב֥וֹא עָלֵ֖ינוּ רָעָֽה׃</td><td></td></tr>
<tr><td id="c3v12">יב</td><td>לָכֵן֙ בִּגְלַלְכֶ֔ם צִיּ֖וֹן שָׂדֶ֣ה תֵֽחָרֵ֑שׁ וִירוּשָׁלַ֙͏ִם֙ עִיִּ֣ין תִּֽהְיֶ֔ה וְהַ֥ר הַבַּ֖יִת לְבָמ֥וֹת יָֽעַר׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c4v1">ד:</td><td>וְהָיָ֣ה&thinsp;<span class="mam-lp-legarmeih">׀</span> בְּאַחֲרִ֣ית הַיָּמִ֗ים יִ֠הְיֶ֠ה הַ֣ר בֵּית־יְהֹוָ֤ה נָכוֹן֙ בְּרֹ֣אשׁ הֶהָרִ֔ים וְנִשָּׂ֥א ה֖וּא מִגְּבָע֑וֹת וְנָהֲר֥וּ עָלָ֖יו עַמִּֽים׃</td><td></td></tr>
<tr><td id="c4v2">ב</td><td>וְֽהָלְכ֞וּ גּוֹיִ֣ם רַבִּ֗ים וְאָֽמְרוּ֙ לְכ֣וּ&thinsp;<span class="mam-lp-legarmeih">׀</span> וְנַעֲלֶ֣ה אֶל־הַר־יְהֹוָ֗ה וְאֶל־בֵּית֙ אֱלֹהֵ֣י יַעֲקֹ֔ב וְיוֹרֵ֙נוּ֙ מִדְּרָכָ֔יו וְנֵלְכָ֖ה בְּאֹֽרְחֹתָ֑יו כִּ֤י מִצִּיּוֹן֙ תֵּצֵ֣א תוֹרָ֔ה וּדְבַר־יְהֹוָ֖ה מִירוּשָׁלָֽ͏ִם׃</td><td></td></tr>
<tr><td id="c4v3">ג</td><td>וְשָׁפַ֗ט בֵּ֚ין עַמִּ֣ים רַבִּ֔ים וְהוֹכִ֛יחַ לְגוֹיִ֥ם עֲצֻמִ֖ים עַד־רָח֑וֹק וְכִתְּת֨וּ חַרְבֹתֵיהֶ֜ם לְאִתִּ֗ים וַחֲנִיתֹֽתֵיהֶם֙ לְמַזְמֵר֔וֹת לֹֽא־יִשְׂא֞וּ גּ֤וֹי אֶל־גּוֹי֙ חֶ֔רֶב וְלֹא־יִלְמְד֥וּן ע֖וֹד מִלְחָמָֽה׃</td><td></td></tr>
<tr><td id="c4v4">ד</td><td>וְיָשְׁב֗וּ אִ֣ישׁ תַּ֧חַת גַּפְנ֛וֹ וְתַ֥חַת תְּאֵנָת֖וֹ וְאֵ֣ין מַחֲרִ֑יד כִּי־פִ֛י יְהֹוָ֥ה צְבָא֖וֹת דִּבֵּֽר׃</td><td></td></tr>
<tr><td id="c4v5">ה</td><td>כִּ֚י כׇּל־הָ֣עַמִּ֔ים יֵלְכ֕וּ אִ֖ישׁ בְּשֵׁ֣ם אֱלֹהָ֑יו וַאֲנַ֗חְנוּ נֵלֵ֛ךְ בְּשֵׁם־יְהֹוָ֥ה אֱלֹהֵ֖ינוּ לְעוֹלָ֥ם וָעֶֽד׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c4v6">ו</td><td>בַּיּ֨וֹם הַה֜וּא נְאֻם־יְהֹוָ֗ה אֹֽסְפָה֙ הַצֹּ֣לֵעָ֔ה וְהַנִּדָּחָ֖ה אֲקַבֵּ֑צָה וַאֲשֶׁ֖ר הֲרֵעֹֽתִי׃</td><td></td></tr>
<tr><td id="c4v7">ז</td><td>וְשַׂמְתִּ֤י אֶת־הַצֹּֽלֵעָה֙ לִשְׁאֵרִ֔ית וְהַנַּהֲלָאָ֖ה לְג֣וֹי עָצ֑וּם וּמָלַ֨ךְ יְהֹוָ֤ה עֲלֵיהֶם֙ בְּהַ֣ר צִיּ֔וֹן מֵעַתָּ֖ה וְעַד־עוֹלָֽם׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c4v8">ח</td><td>וְאַתָּ֣ה מִגְדַּל־עֵ֗דֶר עֹ֛פֶל בַּת־צִיּ֖וֹן עָדֶ֣יךָ תֵּאתֶ֑ה וּבָאָ֗ה הַמֶּמְשָׁלָה֙ הָרִ֣אשֹׁנָ֔ה מַמְלֶ֖כֶת לְבַ֥ת יְרוּשָׁלָֽ͏ִם׃</td><td></td></tr>
<tr><td id="c4v9">ט</td><td>עַתָּ֕ה לָ֥מָּה תָרִ֖יעִי רֵ֑עַ הֲמֶ֣לֶךְ אֵֽין־בָּ֗ךְ אִֽם־יוֹעֲצֵךְ֙ אָבָ֔ד כִּֽי־הֶחֱזִיקֵ֥ךְ חִ֖יל כַּיּוֹלֵדָֽה׃</td><td></td></tr>
<tr><td id="c4v10">י</td><td>ח֧וּלִי וָגֹ֛חִי בַּת־צִיּ֖וֹן כַּיּֽוֹלֵדָ֑ה כִּֽי־עַתָּה֩ תֵצְאִ֨י מִקִּרְיָ֜ה וְשָׁכַ֣נְתְּ בַּשָּׂדֶ֗ה וּבָ֤את עַד־בָּבֶל֙ שָׁ֣ם תִּנָּצֵ֔לִי שָׁ֚ם יִגְאָלֵ֣ךְ יְהֹוָ֔ה מִכַּ֖ף אֹיְבָֽיִךְ׃</td><td></td></tr>
<tr><td id="c4v11">יא</td><td>וְעַתָּ֛ה נֶאֶסְפ֥וּ עָלַ֖יִךְ גּוֹיִ֣ם רַבִּ֑ים הָאֹמְרִ֣ים תֶּחֱנָ֔ף וְתַ֥חַז בְּצִיּ֖וֹן עֵינֵֽינוּ׃</td><td></td></tr>
<tr><td id="c4v12">יב</td><td>וְהֵ֗מָּה לֹ֤א יָֽדְעוּ֙ מַחְשְׁב֣וֹת יְהֹוָ֔ה וְלֹ֥א הֵבִ֖ינוּ עֲצָת֑וֹ כִּ֥י קִבְּצָ֖ם כֶּעָמִ֥יר גֹּֽרְנָה׃</td><td></td></tr>
<tr><td id="c4v13">יג</td><td>ק֧וּמִי וָד֣וֹשִׁי בַת־צִיּ֗וֹן כִּֽי־קַרְנֵ֞ךְ אָשִׂ֤ים בַּרְזֶל֙ וּפַרְסֹתַ֙יִךְ֙ אָשִׂ֣ים נְחוּשָׁ֔ה וַהֲדִקּ֖וֹת עַמִּ֣ים רַבִּ֑ים וְהַחֲרַמְתִּ֤י לַֽיהֹוָה֙ בִּצְעָ֔ם וְחֵילָ֖ם לַאֲד֥וֹן כׇּל־הָאָֽרֶץ׃</td><td></td></tr>
<tr><td id="c4v14">יד</td><td>עַתָּה֙ תִּתְגֹּדְדִ֣י בַת־גְּד֔וּד מָצ֖וֹר שָׂ֣ם עָלֵ֑ינוּ בַּשֵּׁ֙בֶט֙ יַכּ֣וּ עַֽל־הַלְּחִ֔י אֵ֖ת שֹׁפֵ֥ט יִשְׂרָאֵֽל׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td></td></tr>
<tr><td id="c5v1">ה:</td><td>וְאַתָּ֞ה בֵּֽית־לֶ֣חֶם אֶפְרָ֗תָה צָעִיר֙ לִֽהְיוֹת֙ בְּאַלְפֵ֣י יְהוּדָ֔ה מִמְּךָ֙ לִ֣י יֵצֵ֔א לִֽהְי֥וֹת מוֹשֵׁ֖ל בְּיִשְׂרָאֵ֑ל וּמוֹצָאֹתָ֥יו מִקֶּ֖דֶם <span class="mam-doc-target-without-callout">מִימֵ֥י עוֹלָֽם</span>׃</td><td><span class="mam-doc-lemma">מִימֵ֥י עוֹלָֽם</span> <span class="mam-doc-part-0">כתר ארם צובה קיים מכאן ואילך.</span></td></tr>
<tr><td id="c5v2">ב</td><td>לָכֵ֣ן יִתְּנֵ֔ם עַד־עֵ֥ת יוֹלֵדָ֖ה יָלָ֑דָה וְיֶ֣תֶר אֶחָ֔יו יְשׁוּב֖וּן <span class="mam-doc-target-without-callout">עַל־בְּנֵ֥י יִשְׂרָאֵֽל</span>׃</td><td><span class="mam-doc-lemma">עַל־בְּנֵ֥י יִשְׂרָאֵֽל</span> <span class="mam-doc-part-0">=ל,ק ובדפוסים</span><ul class="mam-doc-parts">
<li>
א=עַל־בְּנֵ֥י־יִשְׂרָאֵֽל (מקף בתיבת משרת) וכן במג״ה</li>
<li>
הערת ברויאר</li>
</ul>
</td></tr>
<tr><td id="c5v3">ג</td><td>וְעָמַ֗ד וְרָעָה֙ בְּעֹ֣ז יְהֹוָ֔ה בִּגְא֕וֹן שֵׁ֖ם יְהֹוָ֣ה אֱלֹהָ֑יו וְיָשָׁ֕בוּ כִּֽי־עַתָּ֥ה יִגְדַּ֖ל עַד־אַפְסֵי־אָֽרֶץ׃</td><td></td></tr>
<tr><td id="c5v4">ד</td><td>וְהָיָ֥ה זֶ֖ה שָׁל֑וֹם אַשּׁ֣וּר&thinsp;<span class="mam-lp-legarmeih">׀</span> כִּֽי־יָב֣וֹא בְאַרְצֵ֗נוּ וְכִ֤י יִדְרֹךְ֙ <span class="mam-doc-target-without-callout">בְּאַרְמְנוֹתֵ֔ינוּ</span> וַהֲקֵמֹ֤נוּ עָלָיו֙ שִׁבְעָ֣ה רֹעִ֔ים וּשְׁמֹנָ֖ה נְסִיכֵ֥י אָדָֽם׃</td><td><span class="mam-doc-lemma">בְּאַרְמְנוֹתֵ֔ינוּ</span> <span class="mam-doc-part-0">=א,ק,ש1 ומסורות-א,ל וטברניות ובדפוסים</span><ul class="mam-doc-parts">
<li>
ל=בְּאַרְמְנֹתֵ֔ינוּ (כתיב חסר וי״ו)</li>
</ul>
</td></tr>
<tr><td id="c5v5">ה</td><td>וְרָע֞וּ אֶת־אֶ֤רֶץ אַשּׁוּר֙ בַּחֶ֔רֶב וְאֶת־אֶ֥רֶץ נִמְרֹ֖ד בִּפְתָחֶ֑יהָ וְהִצִּיל֙ מֵֽאַשּׁ֔וּר כִּֽי־יָב֣וֹא בְאַרְצֵ֔נוּ וְכִ֥י יִדְרֹ֖ךְ בִּגְבוּלֵֽנוּ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c5v6">ו</td><td>וְהָיָ֣ה&thinsp;<span class="mam-lp-legarmeih">׀</span> שְׁאֵרִ֣ית יַעֲקֹ֗ב בְּקֶ֙רֶב֙ עַמִּ֣ים רַבִּ֔ים כְּטַל֙ מֵאֵ֣ת יְהֹוָ֔ה כִּרְבִיבִ֖ים עֲלֵי־עֵ֑שֶׂב אֲשֶׁ֤ר לֹֽא־יְקַוֶּה֙ לְאִ֔ישׁ וְלֹ֥א יְיַחֵ֖ל לִבְנֵ֥י אָדָֽם׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td><span class="mam-doc-lemma">פפ</span> <span class="mam-doc-part-0">ל=אין פרשה</span></td></tr>
<tr><td id="c5v7">ז</td><td>וְהָיָה֩ שְׁאֵרִ֨ית יַעֲקֹ֜ב בַּגּוֹיִ֗ם בְּקֶ֙רֶב֙ עַמִּ֣ים רַבִּ֔ים כְּאַרְיֵה֙ בְּבַהֲמ֣וֹת יַ֔עַר כִּכְפִ֖יר <span class="mam-doc-target-without-callout">בְּעֶדְרֵי־צֹ֑אן</span> אֲשֶׁ֧ר <span class="mam-doc-target-without-callout">אִם־עָבַ֛ר</span> וְרָמַ֥ס וְטָרַ֖ף וְאֵ֥ין מַצִּֽיל׃</td><td><span class="mam-doc-lemma">בְּעֶדְרֵי־צֹ֑אן</span> <span class="mam-doc-part-0">=א (תיבה מוקפת)</span><ul class="mam-doc-parts">
<li>
ל=&lt;בְּעֶדְרֵי צֹ֑אן&gt; (חסר מקף)</li>
<li>
הערת המקליד בגירסה 4.16.</li>
</ul>
<br><span class="mam-doc-lemma">אִם־עָבַ֛ר</span> <span class="mam-doc-part-0">=א</span><ul class="mam-doc-parts">
<li>
ל=אִם עָבַ֛ר (חסר מקף) וכן בהקלדה</li>
</ul>
</td></tr>
<tr><td id="c5v8">ח</td><td>תָּרֹ֥ם יָדְךָ֖ עַל־צָרֶ֑יךָ וְכׇל־אֹיְבֶ֖יךָ יִכָּרֵֽתוּ׃<span class="mam-doc-callout">*</span></td><td><span class="mam-doc-lemma">__</span> <span class="mam-doc-part-0">ל=פרשה פתוחה</span></td></tr>
<tr><td id="c5v9">ט</td><td>וְהָיָ֤ה בַיּוֹם־הַהוּא֙ נְאֻם־יְהֹוָ֔ה וְהִכְרַתִּ֥י סוּסֶ֖יךָ מִקִּרְבֶּ֑ךָ וְהַאֲבַדְתִּ֖י מַרְכְּבֹתֶֽיךָ׃</td><td></td></tr>
<tr><td id="c5v10">י</td><td>וְהִכְרַתִּ֖י עָרֵ֣י אַרְצֶ֑ךָ וְהָרַסְתִּ֖י כׇּל־מִבְצָרֶֽיךָ׃</td><td></td></tr>
<tr><td id="c5v11">יא</td><td>וְהִכְרַתִּ֥י כְשָׁפִ֖ים מִיָּדֶ֑ךָ <span class="mam-doc-target-without-callout">וּֽמְעוֹנְﬞנִ֖ים</span> לֹ֥א יִֽהְיוּ־לָֽךְ׃</td><td><span class="mam-doc-lemma">וּֽמְעוֹנְﬞנִ֖ים</span> <span class="mam-doc-part-0">=ל ובדפוסים</span><ul class="mam-doc-parts">
<li>
א=וּֽמְעוֹנֲנִ֖ים (חטף)</li>
<li>
הערת ברויאר</li>
</ul>
</td></tr>
<tr><td id="c5v12">יב</td><td>וְהִכְרַתִּ֧י פְסִילֶ֛יךָ וּמַצֵּבוֹתֶ֖יךָ מִקִּרְבֶּ֑ךָ <span class="mam-doc-target-without-callout">וְלֹא־תִשְׁתַּחֲוֶ֥ה</span> ע֖וֹד לְמַעֲשֵׂ֥ה יָדֶֽיךָ׃</td><td><span class="mam-doc-lemma">וְלֹא־תִשְׁתַּחֲוֶ֥ה</span> <span class="mam-doc-part-0">=א (אין געיה)</span><ul class="mam-doc-parts">
<li>
ל=וְלֹֽא־תִשְׁתַּחֲוֶ֥ה (געיה)</li>
</ul>
</td></tr>
<tr><td id="c5v13">יג</td><td>וְנָתַשְׁתִּ֥י אֲשֵׁירֶ֖יךָ מִקִּרְבֶּ֑ךָ וְהִשְׁמַדְתִּ֖י עָרֶֽיךָ׃</td><td></td></tr>
<tr><td id="c5v14">יד</td><td>וְעָשִׂ֜יתִי בְּאַ֧ף וּבְחֵמָ֛ה נָקָ֖ם אֶת־הַגּוֹיִ֑ם אֲשֶׁ֖ר לֹ֥א שָׁמֵֽעוּ׃&nbsp;<span class="mam-spi-pe">{פ}</span><span class="mam-doc-callout">*</span><br class="mam-br-after-pe"></td><td><span class="mam-doc-lemma">פפ</span> <span class="mam-doc-part-0">ל=פרשה סתומה</span></td></tr>
<tr><td id="c6v1">ו:</td><td>שִׁמְעוּ־נָ֕א אֵ֥ת אֲשֶׁר־יְהֹוָ֖ה אֹמֵ֑ר ק֚וּם רִ֣יב אֶת־הֶהָרִ֔ים וְתִשְׁמַ֥עְנָה הַגְּבָע֖וֹת קוֹלֶֽךָ׃</td><td></td></tr>
<tr><td id="c6v2">ב</td><td>שִׁמְע֤וּ הָרִים֙ אֶת־רִ֣יב יְהֹוָ֔ה וְהָאֵתָנִ֖ים <span class="mam-doc-target-without-callout">מ֣וֹסְדֵי</span> אָ֑רֶץ כִּ֣י רִ֤יב לַֽיהֹוָה֙ עִם־עַמּ֔וֹ וְעִם־יִשְׂרָאֵ֖ל יִתְוַכָּֽח׃</td><td><span class="mam-doc-lemma">מ֣וֹסְדֵי</span> <span class="mam-doc-part-0">=א,ש1,ש2 (כתיב מלא וי״ו), וכמו כן בתנ"ך ליסבון.</span><ul class="mam-doc-parts">
<li>
ל,ק,ב1=מֹ֣סְדֵי (כתיב חסר וי״ו) ובמסורת-ק (ל' חס'), וכמו כן בכת"י פריז 25; מ״ש: "במקצת ספרים חסר וא״ו וכן מסורת עליו לית חסר."</li>
</ul>
</td></tr>
<tr><td id="c6v3">ג</td><td>עַמִּ֛י מֶה־עָשִׂ֥יתִי לְךָ֖ וּמָ֣ה הֶלְאֵתִ֑יךָ <span class="mam-doc-target-without-callout">עֲנֵ֥ה בִֽי</span>׃</td><td><span class="mam-doc-lemma">עֲנֵ֥ה בִֽי</span> <span class="mam-doc-part-0">=א,ל (מרכא ובי״ת רפה)</span><ul class="mam-doc-parts">
<li>
חלק מהדפוסים וקורן=עֲנֵ֖ה בִּֽי (טפחא ובי״ת דגושה)</li>
</ul>
</td></tr>
<tr><td id="c6v4">ד</td><td>כִּ֤י הֶעֱלִתִ֙יךָ֙ מֵאֶ֣רֶץ מִצְרַ֔יִם וּמִבֵּ֥ית עֲבָדִ֖ים פְּדִיתִ֑יךָ וָאֶשְׁלַ֣ח לְפָנֶ֔יךָ אֶת־מֹשֶׁ֖ה אַהֲרֹ֥ן וּמִרְיָֽם׃</td><td></td></tr>
<tr><td id="c6v5">ה</td><td>עַמִּ֗י זְכׇר־נָא֙ מַה־יָּעַ֗ץ בָּלָק֙ מֶ֣לֶךְ מוֹאָ֔ב וּמֶה־עָנָ֥ה אֹת֖וֹ בִּלְעָ֣ם בֶּן־בְּע֑וֹר מִן־הַשִּׁטִּים֙ עַד־הַגִּלְגָּ֔ל <span class="mam-doc-target-without-callout">לְמַ֕עַן</span> דַּ֖עַת צִדְק֥וֹת יְהֹוָֽה׃</td><td><span class="mam-doc-lemma">לְמַ֕עַן</span> <span class="mam-doc-part-0">=א,ל</span><ul class="mam-doc-parts">
<li>
דפוסים=לְמַ֥עַן</li>
</ul>
</td></tr>
<tr><td id="c6v6">ו</td><td>בַּמָּה֙ אֲקַדֵּ֣ם יְהֹוָ֔ה אִכַּ֖ף לֵאלֹהֵ֣י מָר֑וֹם הַאֲקַדְּמֶ֣נּוּ בְעוֹל֔וֹת בַּעֲגָלִ֖ים בְּנֵ֥י שָׁנָֽה׃</td><td></td></tr>
<tr><td id="c6v7">ז</td><td>הֲיִרְצֶ֤ה יְהֹוָה֙ בְּאַלְפֵ֣י אֵילִ֔ים <span class="mam-doc-target-without-callout">בְּרִֽבְﬞב֖וֹת</span> נַחֲלֵי־שָׁ֑מֶן הַאֶתֵּ֤ן בְּכוֹרִי֙ פִּשְׁעִ֔י פְּרִ֥י בִטְנִ֖י חַטַּ֥את נַפְשִֽׁי׃</td><td><span class="mam-doc-lemma">בְּרִֽבְﬞב֖וֹת</span> <span class="mam-doc-part-0">א=בְּרִֽבֲב֖וֹת (חטף)</span></td></tr>
<tr><td id="c6v8">ח</td><td>הִגִּ֥יד לְךָ֛ אָדָ֖ם מַה־טּ֑וֹב וּמָֽה־יְהֹוָ֞ה דּוֹרֵ֣שׁ מִמְּךָ֗ כִּ֣י אִם־עֲשׂ֤וֹת מִשְׁפָּט֙ וְאַ֣הֲבַת חֶ֔סֶד וְהַצְנֵ֥עַ לֶ֖כֶת עִם־אֱלֹהֶֽיךָ׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td></td></tr>
<tr><td id="c6v9">ט</td><td>ק֤וֹל יְהֹוָה֙ לָעִ֣יר יִקְרָ֔א וְתוּשִׁיָּ֖ה יִרְאֶ֣ה שְׁמֶ֑ךָ שִׁמְע֥וּ מַטֶּ֖ה וּמִ֥י יְעָדָֽהּ׃</td><td></td></tr>
<tr><td id="c6v10">י</td><td>ע֗וֹד הַאִשׁ֙ בֵּ֣ית רָשָׁ֔ע אֹצְר֖וֹת רֶ֑שַׁע וְאֵיפַ֥ת רָז֖וֹן זְעוּמָֽה׃</td><td></td></tr>
<tr><td id="c6v11">יא</td><td>הַאֶזְכֶּ֖ה בְּמֹ֣אזְנֵי רֶ֑שַׁע וּבְכִ֖יס אַבְנֵ֥י מִרְמָֽה׃</td><td></td></tr>
<tr><td id="c6v12">יב</td><td>אֲשֶׁ֤ר עֲשִׁירֶ֙יהָ֙ מָלְא֣וּ חָמָ֔ס וְיֹשְׁבֶ֖יהָ דִּבְּרוּ־שָׁ֑קֶר וּלְשׁוֹנָ֖ם רְמִיָּ֥ה בְּפִיהֶֽם׃</td><td></td></tr>
<tr><td id="c6v13">יג</td><td>וְגַם־אֲנִ֖י הֶֽחֱלֵ֣יתִי הַכּוֹתֶ֑ךָ הַשְׁמֵ֖ם עַל־חַטֹּאתֶֽךָ׃</td><td></td></tr>
<tr><td id="c6v14">יד</td><td>אַתָּ֤ה תֹאכַל֙ וְלֹ֣א תִשְׂבָּ֔ע וְיֶשְׁחֲךָ֖ בְּקִרְבֶּ֑ךָ וְתַסֵּג֙ וְלֹ֣א תַפְלִ֔יט וַאֲשֶׁ֥ר תְּפַלֵּ֖ט לַחֶ֥רֶב אֶתֵּֽן׃</td><td></td></tr>
<tr><td id="c6v15">טו</td><td>אַתָּ֥ה תִזְרַ֖ע וְלֹ֣א תִקְצ֑וֹר אַתָּ֤ה תִדְרֹֽךְ־זַ֙יִת֙ וְלֹא־תָס֣וּךְ שֶׁ֔מֶן וְתִיר֖וֹשׁ וְלֹ֥א תִשְׁתֶּה־יָּֽיִן׃</td><td></td></tr>
<tr><td id="c6v16">טז</td><td>וְיִשְׁתַּמֵּ֞ר חֻקּ֣וֹת עׇמְרִ֗י וְכֹל֙ מַעֲשֵׂ֣ה בֵית־אַחְאָ֔ב וַתֵּלְכ֖וּ בְּמֹעֲצוֹתָ֑ם לְמַ֩עַן֩ תִּתִּ֨י אֹתְךָ֜ לְשַׁמָּ֗ה וְיֹשְׁבֶ֙יהָ֙ לִשְׁרֵקָ֔ה וְחֶרְפַּ֥ת עַמִּ֖י תִּשָּֽׂאוּ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c7v1">ז:</td><td><span class="mam-doc-target-without-callout">אַ֣לְﬞלַי</span> לִ֗י כִּ֤י הָיִ֙יתִי֙ כְּאׇסְפֵּי־קַ֔יִץ <span class="mam-doc-target-without-callout">כְּעֹלְﬞלֹ֖ת</span> בָּצִ֑יר אֵין־אֶשְׁכּ֣וֹל לֶאֱכ֔וֹל בִּכּוּרָ֖ה אִוְּתָ֥ה נַפְשִֽׁי׃</td><td><span class="mam-doc-lemma">אַ֣לְﬞלַי</span> <span class="mam-doc-part-0">א=אַ֣לֲלַי (חטף)</span><br><span class="mam-doc-lemma">כְּעֹלְﬞלֹ֖ת</span> <span class="mam-doc-part-0">א=כְּעֹלֲלֹ֖ת (חטף)</span></td></tr>
<tr><td id="c7v2">ב</td><td>אָבַ֤ד חָסִיד֙ מִן־הָאָ֔רֶץ וְיָשָׁ֥ר בָּאָדָ֖ם אָ֑יִן כֻּלָּם֙ לְדָמִ֣ים יֶאֱרֹ֔בוּ אִ֥ישׁ אֶת־אָחִ֖יהוּ יָצ֥וּדוּ חֵֽרֶם׃</td><td></td></tr>
<tr><td id="c7v3">ג</td><td>עַל־הָרַ֤ע כַּפַּ֙יִם֙ לְהֵיטִ֔יב הַשַּׂ֣ר שֹׁאֵ֔ל וְהַשֹּׁפֵ֖ט בַּשִּׁלּ֑וּם וְהַגָּד֗וֹל דֹּבֵ֨ר הַוַּ֥ת נַפְשׁ֛וֹ ה֖וּא וַֽיְעַבְּתֽוּהָ׃</td><td></td></tr>
<tr><td id="c7v4">ד</td><td>טוֹבָ֣ם כְּחֵ֔דֶק יָשָׁ֖ר מִמְּסוּכָ֑ה י֤וֹם מְצַפֶּ֙יךָ֙ פְּקֻדָּתְךָ֣ בָ֔אָה עַתָּ֥ה תִהְיֶ֖ה מְבוּכָתָֽם׃</td><td></td></tr>
<tr><td id="c7v5">ה</td><td>אַל־תַּאֲמִ֣ינֽוּ בְרֵ֔עַ אַֽל־תִּבְטְח֖וּ בְּאַלּ֑וּף מִשֹּׁכֶ֣בֶת חֵיקֶ֔ךָ שְׁמֹ֖ר פִּתְחֵי־פִֽיךָ׃</td><td></td></tr>
<tr><td id="c7v6">ו</td><td>כִּי־בֵן֙ מְנַבֵּ֣ל אָ֔ב בַּ֚ת קָמָ֣ה בְאִמָּ֔הּ כַּלָּ֖ה בַּחֲמֹתָ֑הּ אֹיְבֵ֥י אִ֖ישׁ אַנְשֵׁ֥י בֵיתֽוֹ׃</td><td></td></tr>
<tr><td id="c7v7">ז</td><td>וַֽאֲנִי֙ בַּיהֹוָ֣ה אֲצַפֶּ֔ה אוֹחִ֖ילָה לֵאלֹהֵ֣י יִשְׁעִ֑י יִשְׁמָעֵ֖נִי אֱלֹהָֽי׃</td><td></td></tr>
<tr><td id="c7v8">ח</td><td>אַֽל־תִּשְׂמְחִ֤י אֹיַ֙בְתִּי֙ לִ֔י כִּ֥י נָפַ֖לְתִּי קָ֑מְתִּי כִּֽי־אֵשֵׁ֣ב בַּחֹ֔שֶׁךְ יְהֹוָ֖ה א֥וֹר לִֽי׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c7v9">ט</td><td>זַ֤עַף יְהֹוָה֙ אֶשָּׂ֔א כִּ֥י חָטָ֖אתִי ל֑וֹ עַד֩ אֲשֶׁ֨ר יָרִ֤יב רִיבִי֙ וְעָשָׂ֣ה מִשְׁפָּטִ֔י יוֹצִיאֵ֣נִי לָא֔וֹר אֶרְאֶ֖ה בְּצִדְקָתֽוֹ׃</td><td></td></tr>
<tr><td id="c7v10">י</td><td>וְתֵרֶ֤א אֹיַ֙בְתִּי֙ וּתְכַסֶּ֣הָ בוּשָׁ֔ה הָאֹמְרָ֣ה אֵלַ֔י אַיּ֖וֹ יְהֹוָ֣ה אֱלֹהָ֑יִךְ עֵינַי֙ תִּרְאֶ֣ינָּה בָּ֔הּ עַתָּ֛ה תִּהְיֶ֥ה לְמִרְמָ֖ס כְּטִ֥יט חוּצֽוֹת׃</td><td></td></tr>
<tr><td id="c7v11">יא</td><td>י֖וֹם לִבְנ֣וֹת גְּדֵרָ֑יִךְ י֥וֹם הַה֖וּא יִרְחַק־חֹֽק׃</td><td></td></tr>
<tr><td id="c7v12">יב</td><td>י֥וֹם הוּא֙ וְעָדֶ֣יךָ יָב֔וֹא לְמִנִּ֥י אַשּׁ֖וּר וְעָרֵ֣י מָצ֑וֹר וּלְמִנִּ֤י מָצוֹר֙ וְעַד־נָהָ֔ר וְיָ֥ם מִיָּ֖ם וְהַ֥ר הָהָֽר׃</td><td></td></tr>
<tr><td id="c7v13">יג</td><td>וְהָיְתָ֥ה הָאָ֛רֶץ לִשְׁמָמָ֖ה עַל־יֹשְׁבֶ֑יהָ מִפְּרִ֖י מַעַלְלֵיהֶֽם׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td id="c7v14">יד</td><td>רְעֵ֧ה עַמְּךָ֣ בְשִׁבְטֶ֗ךָ צֹ֚אן נַחֲלָתֶ֔ךָ שֹׁכְנִ֣י לְבָדָ֔ד יַ֖עַר בְּת֣וֹךְ כַּרְמֶ֑ל יִרְע֥וּ בָשָׁ֛ן וְגִלְעָ֖ד כִּימֵ֥י עוֹלָֽם׃</td><td></td></tr>
<tr><td id="c7v15">טו</td><td>כִּימֵ֥י צֵאתְךָ֖ מֵאֶ֣רֶץ מִצְרָ֑יִם אַרְאֶ֖נּוּ נִפְלָאֽוֹת׃</td><td></td></tr>
<tr><td id="c7v16">טז</td><td>יִרְא֤וּ גוֹיִם֙ וְיֵבֹ֔שׁוּ מִכֹּ֖ל גְּבוּרָתָ֑ם יָשִׂ֤ימוּ יָד֙ עַל־פֶּ֔ה אׇזְנֵיהֶ֖ם תֶּחֱרַֽשְׁנָה׃</td><td></td></tr>
<tr><td id="c7v17">יז</td><td>יְלַחֲכ֤וּ עָפָר֙ כַּנָּחָ֔שׁ כְּזֹחֲלֵ֣י אֶ֔רֶץ יִרְגְּז֖וּ מִמִּסְגְּרֹֽתֵיהֶ֑ם אֶל־יְהֹוָ֤ה אֱלֹהֵ֙ינוּ֙ יִפְחָ֔דוּ וְיִֽרְא֖וּ מִמֶּֽךָּ׃</td><td></td></tr>
<tr><td id="c7v18">יח</td><td>מִי־אֵ֣ל כָּמ֗וֹךָ נֹשֵׂ֤א עָוֺן֙ וְעֹבֵ֣ר עַל־פֶּ֔שַׁע לִשְׁאֵרִ֖ית נַחֲלָת֑וֹ לֹֽא־הֶחֱזִ֤יק לָעַד֙ אַפּ֔וֹ כִּֽי־חָפֵ֥ץ חֶ֖סֶד הֽוּא׃</td><td></td></tr>
<tr><td id="c7v19">יט</td><td>יָשׁ֣וּב יְרַחֲמֵ֔נוּ יִכְבֹּ֖שׁ עֲוֺנֹתֵ֑ינוּ וְתַשְׁלִ֛יךְ בִּמְצֻל֥וֹת יָ֖ם כׇּל־חַטֹּאותָֽם׃</td><td></td></tr>
<tr><td id="c7v20">כ</td><td>תִּתֵּ֤ן אֱמֶת֙ לְיַֽעֲקֹ֔ב חֶ֖סֶד לְאַבְרָהָ֑ם אֲשֶׁר־נִשְׁבַּ֥עְתָּ לַאֲבֹתֵ֖ינוּ מִ֥ימֵי קֶֽדֶם׃</td><td></td></tr>
</table>
</body>
</html>
