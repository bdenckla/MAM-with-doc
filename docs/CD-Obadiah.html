<!doctype html>
<html lang="en">
<head>
<meta charset="utf-8">
<title>
MAM with doc: Obadiah</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
*.top-n-bot-bordered { border-top: 1px solid; border-bottom: 1px solid; }
*.small { font-size: 85%; }
*.end-aligned { text-align: end; }
</style>
</head>
<body>
<p><a href="#c1v1">1</a></p>
<table class="border-collapse" style="width: 40em; table-layout: fixed; text-align: justify" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1" title="פרק א פסוק א (1:1)" class="top-n-bot-bordered end-aligned">א:</td><td>חֲז֖וֹן עֹֽבַדְיָ֑ה כֹּֽה־<wbr>אָמַר֩ אֲדֹנָ֨י יֱהֹוִ֜ה לֶאֱד֗וֹם שְׁמוּעָ֨ה שָׁמַ֜עְנוּ מֵאֵ֤ת יְהֹוָה֙ וְצִיר֙ בַּגּוֹיִ֣ם שֻׁלָּ֔ח ק֛וּמוּ וְנָק֥וּמָה <span class="mam-doc-target-without-callout">עָלֶ֖יהָ</span> לַמִּלְחָמָֽה׃</td><td class="top-n-bot-bordered"><span class="mam-doc-lemma">עָלֶ֖יהָ</span> <span class="mam-doc-part-0">ל=עָלֶיהָ (טעם המרכא חסר!)</span><ul class="mam-doc-parts">
<li>
הערת המקליד בגירסה 4.16.</li>
</ul>
</td></tr>
<tr><td id="c1v2" title="פרק א פסוק ב (1:2)" class="top-n-bot-bordered end-aligned">ב</td><td>הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם בָּז֥וּי אַתָּ֖ה מְאֹֽד׃</td><td></td></tr>
<tr><td id="c1v3" title="פרק א פסוק ג (1:3)" class="top-n-bot-bordered end-aligned">ג</td><td>זְד֤וֹן לִבְּךָ֙ הִשִּׁיאֶ֔ךָ שֹׁכְנִ֥י <span class="mam-doc-target-without-callout">בְחַגְוֵי־<wbr>סֶ֖לַע</span> מְר֣וֹם שִׁבְתּ֑וֹ אֹמֵ֣ר בְּלִבּ֔וֹ מִ֥י יוֹרִדֵ֖נִי אָֽרֶץ׃</td><td class="top-n-bot-bordered"><span class="mam-doc-lemma">בְחַגְוֵי־<wbr>סֶ֖לַע</span> <span class="mam-doc-part-0">=ל?,ק,ש1? ובדפוסים (וכן הכריעו ברויאר ומג״ה)</span><ul class="mam-doc-parts">
<li>
ל?=בְחַגְוֵי־<wbr>סֶּ֖לַע (סמ״ך דגושה?) לפי המקליד ולפי ברויאר בספק, בְחַגְוֵי־<wbr>סֶ֖לַע (בלי דגש) לפי דותן. קשה להבחין בכתי״ל אם מדובר בדגש או בכתם דיו בסמ״ך.</li>
</ul>
</td></tr>
<tr><td id="c1v4" title="פרק א פסוק ד (1:4)" class="top-n-bot-bordered end-aligned">ד</td><td>אִם־<wbr>תַּגְבִּ֣יהַּ כַּנֶּ֔שֶׁר וְאִם־<wbr>בֵּ֥ין כּֽוֹכָבִ֖ים שִׂ֣ים קִנֶּ֑ךָ מִשָּׁ֥ם אוֹרִֽידְךָ֖ נְאֻם־<wbr>יְהֹוָֽה׃</td><td></td></tr>
<tr><td id="c1v5" title="פרק א פסוק ה (1:5)" class="top-n-bot-bordered end-aligned">ה</td><td>אִם־<wbr>גַּנָּבִ֤ים בָּאֽוּ־<wbr>לְךָ֙ אִם־<wbr>שׁ֣וֹדְדֵי לַ֔יְלָה אֵ֣יךְ נִדְמֵ֔יתָה הֲל֥וֹא יִגְנְב֖וּ דַּיָּ֑ם אִם־<wbr>בֹּֽצְרִים֙ בָּ֣אוּ לָ֔ךְ הֲל֖וֹא יַשְׁאִ֥ירוּ עֹלֵלֽוֹת׃</td><td></td></tr>
<tr><td id="c1v6" title="פרק א פסוק ו (1:6)" class="top-n-bot-bordered end-aligned">ו</td><td>אֵ֚יךְ נֶחְפְּשׂ֣וּ עֵשָׂ֔ו נִבְע֖וּ מַצְפֻּנָֽיו׃</td><td></td></tr>
<tr><td id="c1v7" title="פרק א פסוק ז (1:7)" class="top-n-bot-bordered end-aligned">ז</td><td>עַֽד־<wbr>הַגְּב֣וּל שִׁלְּח֗וּךָ כֹּ֚ל אַנְשֵׁ֣י בְרִיתֶ֔ךָ הִשִּׁיא֛וּךָ יָכְל֥וּ לְךָ֖ אַנְשֵׁ֣י שְׁלֹמֶ֑ךָ לַחְמְךָ֗ יָשִׂ֤ימוּ מָזוֹר֙ תַּחְתֶּ֔יךָ אֵ֥ין תְּבוּנָ֖ה בּֽוֹ׃</td><td></td></tr>
<tr><td id="c1v8" title="פרק א פסוק ח (1:8)" class="top-n-bot-bordered end-aligned">ח</td><td>הֲל֛וֹא בַּיּ֥וֹם הַה֖וּא <span class="mam-doc-target-without-callout">נְאֻם־<wbr>יְהֹוָ֑ה</span> וְהַאֲבַדְתִּ֤י חֲכָמִים֙ מֵֽאֱד֔וֹם וּתְבוּנָ֖ה מֵהַ֥ר עֵשָֽׂו׃</td><td class="top-n-bot-bordered"><span class="mam-doc-lemma">נְאֻם־<wbr>יְהֹוָ֑ה</span> <span class="mam-doc-part-0">=ל?,ק ובדפוסים</span><ul class="mam-doc-parts">
<li>
ל?=&lt;נְאֻם יְהֹוָ֑ה&gt; (חסר מקף?) לפי המקליד בגירסה 4.14, אבל בגירסה 4.16 הוסיף את המקף וכן בדותן. ניתן בקושי להבחין במקף בצילום כתי״ל בהגדלה.</li>
</ul>
</td></tr>
<tr><td id="c1v9" title="פרק א פסוק ט (1:9)" class="top-n-bot-bordered end-aligned">ט</td><td>וְחַתּ֥וּ גִבּוֹרֶ֖יךָ תֵּימָ֑ן לְמַ֧עַן יִכָּֽרֶת־<wbr>אִ֛ישׁ מֵהַ֥ר עֵשָׂ֖ו מִקָּֽטֶל׃</td><td></td></tr>
<tr><td id="c1v10" title="פרק א פסוק י (1:10)" class="top-n-bot-bordered end-aligned">י</td><td>מֵחֲמַ֛ס אָחִ֥יךָ יַעֲקֹ֖ב תְּכַסְּךָ֣ בוּשָׁ֑ה וְנִכְרַ֖תָּ לְעוֹלָֽם׃</td><td></td></tr>
<tr><td id="c1v11" title="פרק א פסוק יא (1:11)" class="top-n-bot-bordered end-aligned">יא</td><td>בְּיוֹם֙ <span class="mam-doc-target-without-callout"><span class="mam-dqq-stressed">עֲמׇֽדְךָ֣</span></span> מִנֶּ֔גֶד בְּי֛וֹם שְׁב֥וֹת זָרִ֖ים חֵיל֑וֹ וְנׇכְרִ֞ים בָּ֣אוּ <span class="mam-doc-target-without-callout"><span class="mam-kq-trivial">שְׁעָרָ֗ו</span></span> וְעַל־<wbr>יְרוּשָׁלַ֙͏ִם֙ יַדּ֣וּ גוֹרָ֔ל גַּם־<wbr>אַתָּ֖ה כְּאַחַ֥ד מֵהֶֽם׃</td><td class="top-n-bot-bordered"><span class="mam-doc-lemma"><span class="mam-dqq-stressed">עֲמׇֽדְךָ֣</span></span> <span class="mam-doc-part-0">לגבי הקמץ הקטן ראו ויינברג 3.2.1.3.</span><br><span class="mam-doc-lemma"><span class="mam-kq-trivial">שְׁעָרָ֗ו</span></span> <span class="mam-doc-part-0">ל-קרי=שְׁעָרָ֗יו</span></td></tr>
<tr><td id="c1v12" title="פרק א פסוק יב (1:12)" class="top-n-bot-bordered end-aligned">יב</td><td>וְאַל־<wbr>תֵּ֤רֶא בְיוֹם־<wbr>אָחִ֙יךָ֙ בְּי֣וֹם נׇכְר֔וֹ וְאַל־<wbr>תִּשְׂמַ֥ח <span class="mam-doc-target-without-callout">לִבְנֵֽי־<wbr>יְהוּדָ֖ה</span> בְּי֣וֹם אׇבְדָ֑ם וְאַל־<wbr>תַּגְדֵּ֥ל פִּ֖יךָ בְּי֥וֹם צָרָֽה׃</td><td class="top-n-bot-bordered"><span class="mam-doc-lemma">לִבְנֵֽי־<wbr>יְהוּדָ֖ה</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל!=&lt;לִבְנֵֽי יְהוּדָ֖ה&gt; (חסר מקף) לפי ברויאר (וכך נראה בצילום כתי״ל), אבל דותן והמקליד קראו במקף.</li>
</ul>
</td></tr>
<tr><td id="c1v13" title="פרק א פסוק יג (1:13)" class="top-n-bot-bordered end-aligned">יג</td><td>אַל־<wbr>תָּב֤וֹא בְשַֽׁעַר־<wbr>עַמִּי֙ בְּי֣וֹם אֵידָ֔ם אַל־<wbr>תֵּ֧רֶא גַם־<wbr>אַתָּ֛ה בְּרָעָת֖וֹ בְּי֣וֹם אֵיד֑וֹ וְאַל־<wbr>תִּשְׁלַ֥חְנָה בְחֵיל֖וֹ בְּי֥וֹם אֵידֽוֹ׃</td><td></td></tr>
<tr><td id="c1v14" title="פרק א פסוק יד (1:14)" class="top-n-bot-bordered end-aligned">יד</td><td>וְאַֽל־<wbr>תַּעֲמֹד֙ עַל־<wbr>הַפֶּ֔רֶק לְהַכְרִ֖ית אֶת־<wbr>פְּלִיטָ֑יו וְאַל־<wbr>תַּסְגֵּ֥ר שְׂרִידָ֖יו בְּי֥וֹם צָרָֽה׃</td><td></td></tr>
<tr><td id="c1v15" title="פרק א פסוק טו (1:15)" class="top-n-bot-bordered end-aligned">טו</td><td>כִּֽי־<wbr>קָר֥וֹב יוֹם־<wbr>יְהֹוָ֖ה עַל־<wbr>כׇּל־<wbr>הַגּוֹיִ֑ם כַּאֲשֶׁ֤ר עָשִׂ֙יתָ֙ יֵעָ֣שֶׂה לָּ֔ךְ גְּמֻלְךָ֖ יָשׁ֥וּב בְּרֹאשֶֽׁךָ׃</td><td></td></tr>
<tr><td id="c1v16" title="פרק א פסוק טז (1:16)" class="top-n-bot-bordered end-aligned">טז</td><td>כִּ֗י כַּֽאֲשֶׁ֤ר שְׁתִיתֶם֙ עַל־<wbr>הַ֣ר קׇדְשִׁ֔י יִשְׁתּ֥וּ כׇֽל־<wbr>הַגּוֹיִ֖ם תָּמִ֑יד וְשָׁת֣וּ וְלָע֔וּ וְהָי֖וּ כְּל֥וֹא <span class="mam-doc-target-without-callout">הָיֽוּ</span>׃</td><td class="top-n-bot-bordered"><span class="mam-doc-lemma">הָיֽוּ</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל!=הָֽיוּ (מקום הסילוק) לפי ברויאר, ונראה שהצדק עמו.</li>
</ul>
</td></tr>
<tr><td id="c1v17" title="פרק א פסוק יז (1:17)" class="top-n-bot-bordered end-aligned">יז</td><td>וּבְהַ֥ר צִיּ֛וֹן תִּהְיֶ֥ה פְלֵיטָ֖ה וְהָ֣יָה קֹ֑דֶשׁ <span class="mam-doc-target-without-callout">וְיָֽרְשׁוּ֙</span> בֵּ֣ית יַֽעֲקֹ֔ב אֵ֖ת <span class="mam-doc-target-without-callout">מוֹרָֽשֵׁיהֶֽם</span>׃</td><td class="top-n-bot-bordered"><span class="mam-doc-lemma">וְיָֽרְשׁוּ֙</span> <span class="mam-doc-part-0">=ל,ק</span><ul class="mam-doc-parts">
<li>
אך לפי ברויאר ודותן אין געיה.</li>
<li>
קורן, ברויאר, סימנים, מכון ממרא</li>
</ul>
<br><span class="mam-doc-lemma">מוֹרָֽשֵׁיהֶֽם</span> <span class="mam-doc-part-0">ל!=מוֹרָֽשֵׁיהֶם (חסר סילוק)</span><ul class="mam-doc-parts">
<li>
הערת המקליד</li>
</ul>
</td></tr>
<tr><td id="c1v18" title="פרק א פסוק יח (1:18)" class="top-n-bot-bordered end-aligned">יח</td><td><span class="mam-doc-target-without-callout">וְהָיָה֩</span> בֵית־<wbr>יַעֲקֹ֨ב אֵ֜שׁ וּבֵ֧ית יוֹסֵ֣ף לֶהָבָ֗ה וּבֵ֤ית עֵשָׂו֙ לְקַ֔שׁ וְדָלְק֥וּ בָהֶ֖ם וַאֲכָל֑וּם <span class="mam-doc-target-without-callout">וְלֹֽא־<wbr>יִֽהְיֶ֤ה</span> שָׂרִיד֙ לְבֵ֣ית עֵשָׂ֔ו כִּ֥י יְהֹוָ֖ה דִּבֵּֽר׃</td><td class="top-n-bot-bordered"><span class="mam-doc-lemma">וְהָיָה֩</span> <span class="mam-doc-part-0">הערת המקליד בתיבה זו אינה מובנת.</span><br><span class="mam-doc-lemma">וְלֹֽא־<wbr>יִֽהְיֶ֤ה</span> <span class="mam-doc-part-0">=ל</span><ul class="mam-doc-parts">
<li>
ב-BHS ו-BHQ לא גרסו את הגעיה ביו״ד. אמנם שתי הגעיות קיימות בכתי״ל, וכן דעתם של דותן וברויאר.</li>
</ul>
</td></tr>
<tr><td id="c1v19" title="פרק א פסוק יט (1:19)" class="top-n-bot-bordered end-aligned">יט</td><td>וְיָרְשׁ֨וּ הַנֶּ֜גֶב אֶת־<wbr>הַ֣ר עֵשָׂ֗ו וְהַשְּׁפֵלָה֙ אֶת־<wbr>פְּלִשְׁתִּ֔ים וְיָרְשׁוּ֙ אֶת־<wbr>שְׂדֵ֣ה אֶפְרַ֔יִם וְאֵ֖ת שְׂדֵ֣ה שֹׁמְר֑וֹן וּבִנְיָמִ֖ן אֶת־<wbr>הַגִּלְעָֽד׃</td><td></td></tr>
<tr><td id="c1v20" title="פרק א פסוק כ (1:20)" class="top-n-bot-bordered end-aligned">כ</td><td>וְגָלֻ֣ת הַֽחֵל־<wbr>הַ֠זֶּ֠ה לִבְנֵ֨י יִשְׂרָאֵ֤ל אֲשֶֽׁר־<wbr>כְּנַעֲנִים֙ עַד־<wbr>צָ֣רְפַ֔ת וְגָלֻ֥ת יְרוּשָׁלַ֖͏ִם אֲשֶׁ֣ר בִּסְפָרַ֑ד יִֽרְשׁ֕וּ אֵ֖ת עָרֵ֥י הַנֶּֽגֶב׃</td><td></td></tr>
<tr><td id="c1v21" title="פרק א פסוק כא (1:21)" class="top-n-bot-bordered end-aligned">כא</td><td>וְעָל֤וּ מֽוֹשִׁעִים֙ בְּהַ֣ר צִיּ֔וֹן לִשְׁפֹּ֖ט אֶת־<wbr>הַ֣ר עֵשָׂ֑ו וְהָיְתָ֥ה לַֽיהֹוָ֖ה הַמְּלוּכָֽה׃</td><td></td></tr>
</table>
</body>
</html>
