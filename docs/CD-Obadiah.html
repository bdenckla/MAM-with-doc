<!doctype html>
<html lang="en">
<head>
<meta charset="utf-8">
<title>
MAM with doc: Obadiah</title>
<style>

body { font-size: 14pt; }
*[lang="hbo"] {
    font-family: "Taamey D WOFF2";
    font-size: 140%;
    font-feature-settings: 'ss01'; /* ss01 = ḥataf qamats qatan */
}
@font-face {
    font-family: "Taamey D WOFF2";
    src: url("woff2/Taamey_D.woff2");
}
span.mam-dqq-unstressed { font-feature-settings: 'ss01', 'ss02'; }
/* ss01 = ḥataf qamats qatan */
/* ss02 = qamats qatan with small meteg */
span.mam-letter-small { font-size: 85%; }
span.mam-letter-large { font-size: 125%; }
span.mam-letter-hung { vertical-align: super; }
span.mam-lp-legarmeih { font-weight: bold; }
span.mam-lp-paseq { font-size: 85%; }
span.mam-implicit-maqaf { color: gray; }
span.mam-note-callout { color: red; }
span.mam-doc-callout { color: red; }
span.mam-doc-lemma { color: blue; }
span.mam-doc-target-without-callout { color: blue; }
table.border-collapse { border-collapse: collapse; }
th, td {
    padding-right: 0.4em;
    padding-left: 0.4em;
}
*.bordered { border: 1px solid; }
</style>
</head>
<body>
<a href="#c1v1">
1</a>
<table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td id="c1v1">א:</td><td>חֲז֖וֹן עֹֽבַדְיָ֑ה כֹּֽה־אָמַר֩ אֲדֹנָ֨י יֱהֹוִ֜ה לֶאֱד֗וֹם שְׁמוּעָ֨ה שָׁמַ֜עְנוּ מֵאֵ֤ת יְהֹוָה֙ וְצִיר֙ בַּגּוֹיִ֣ם שֻׁלָּ֔ח ק֛וּמוּ וְנָק֥וּמָה <span class="mam-doc-target-without-callout">עָלֶ֖יהָ</span> לַמִּלְחָמָֽה׃</td><td class="bordered"><span class="mam-doc-lemma">עָלֶ֖יהָ</span> <span class="mam-doc-part-0">ל=עָלֶיהָ (טעם המרכא חסר!)</span><ul class="mam-doc-parts">
<li>
הערת המקליד בגירסה 4.16.</li>
</ul>
</td></tr>
<tr><td id="c1v2">ב</td><td>הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם בָּז֥וּי אַתָּ֖ה מְאֹֽד׃</td><td class="bordered"></td></tr>
<tr><td id="c1v3">ג</td><td>זְד֤וֹן לִבְּךָ֙ הִשִּׁיאֶ֔ךָ שֹׁכְנִ֥י <span class="mam-doc-target-without-callout">בְחַגְוֵי־סֶ֖לַע</span> מְר֣וֹם שִׁבְתּ֑וֹ אֹמֵ֣ר בְּלִבּ֔וֹ מִ֥י יוֹרִדֵ֖נִי אָֽרֶץ׃</td><td class="bordered"><span class="mam-doc-lemma">בְחַגְוֵי־סֶ֖לַע</span> <span class="mam-doc-part-0">=ל?,ק,ש1? ובדפוסים (וכן הכריעו ברויאר ומג״ה)</span><ul class="mam-doc-parts">
<li>
ל?=בְחַגְוֵי־סֶּ֖לַע (סמ״ך דגושה?) לפי המקליד ולפי ברויאר בספק, בְחַגְוֵי־סֶ֖לַע (בלי דגש) לפי דותן. קשה להבחין בכתי״ל אם מדובר בדגש או בכתם דיו בסמ״ך.</li>
</ul>
</td></tr>
<tr><td id="c1v4">ד</td><td>אִם־תַּגְבִּ֣יהַּ כַּנֶּ֔שֶׁר וְאִם־בֵּ֥ין כּֽוֹכָבִ֖ים שִׂ֣ים קִנֶּ֑ךָ מִשָּׁ֥ם אוֹרִֽידְךָ֖ נְאֻם־יְהֹוָֽה׃</td><td class="bordered"></td></tr>
<tr><td id="c1v5">ה</td><td>אִם־גַּנָּבִ֤ים בָּאֽוּ־לְךָ֙ אִם־שׁ֣וֹדְדֵי לַ֔יְלָה אֵ֣יךְ נִדְמֵ֔יתָה הֲל֥וֹא יִגְנְב֖וּ דַּיָּ֑ם אִם־בֹּֽצְרִים֙ בָּ֣אוּ לָ֔ךְ הֲל֖וֹא יַשְׁאִ֥ירוּ עֹלֵלֽוֹת׃</td><td class="bordered"></td></tr>
<tr><td id="c1v6">ו</td><td>אֵ֚יךְ נֶחְפְּשׂ֣וּ עֵשָׂ֔ו נִבְע֖וּ מַצְפֻּנָֽיו׃</td><td class="bordered"></td></tr>
<tr><td id="c1v7">ז</td><td>עַֽד־הַגְּב֣וּל שִׁלְּח֗וּךָ כֹּ֚ל אַנְשֵׁ֣י בְרִיתֶ֔ךָ הִשִּׁיא֛וּךָ יָכְל֥וּ לְךָ֖ אַנְשֵׁ֣י שְׁלֹמֶ֑ךָ לַחְמְךָ֗ יָשִׂ֤ימוּ מָזוֹר֙ תַּחְתֶּ֔יךָ אֵ֥ין תְּבוּנָ֖ה בּֽוֹ׃</td><td class="bordered"></td></tr>
<tr><td id="c1v8">ח</td><td>הֲל֛וֹא בַּיּ֥וֹם הַה֖וּא <span class="mam-doc-target-without-callout">נְאֻם־יְהֹוָ֑ה</span> וְהַאֲבַדְתִּ֤י חֲכָמִים֙ מֵֽאֱד֔וֹם וּתְבוּנָ֖ה מֵהַ֥ר עֵשָֽׂו׃</td><td class="bordered"><span class="mam-doc-lemma">נְאֻם־יְהֹוָ֑ה</span> <span class="mam-doc-part-0">=ל?,ק ובדפוסים</span><ul class="mam-doc-parts">
<li>
ל?=&lt;נְאֻם יְהֹוָ֑ה&gt; (חסר מקף?) לפי המקליד בגירסה 4.14, אבל בגירסה 4.16 הוסיף את המקף וכן בדותן. ניתן בקושי להבחין במקף בצילום כתי״ל בהגדלה.</li>
</ul>
</td></tr>
<tr><td id="c1v9">ט</td><td>וְחַתּ֥וּ גִבּוֹרֶ֖יךָ תֵּימָ֑ן לְמַ֧עַן יִכָּֽרֶת־אִ֛ישׁ מֵהַ֥ר עֵשָׂ֖ו מִקָּֽטֶל׃</td><td class="bordered"></td></tr>
<tr><td id="c1v10">י</td><td>מֵחֲמַ֛ס אָחִ֥יךָ יַעֲקֹ֖ב תְּכַסְּךָ֣ בוּשָׁ֑ה וְנִכְרַ֖תָּ לְעוֹלָֽם׃</td><td class="bordered"></td></tr>
<tr><td id="c1v11">יא</td><td>בְּיוֹם֙ <span class="mam-doc-target-without-callout"><span class="mam-dqq-stressed">עֲמׇֽדְךָ֣</span></span> מִנֶּ֔גֶד בְּי֛וֹם שְׁב֥וֹת זָרִ֖ים חֵיל֑וֹ וְנׇכְרִ֞ים בָּ֣אוּ <span class="mam-doc-target-without-callout"><span class="mam-kq-trivial">שְׁעָרָ֗ו</span></span> וְעַל־יְרוּשָׁלַ֙͏ִם֙ יַדּ֣וּ גוֹרָ֔ל גַּם־אַתָּ֖ה כְּאַחַ֥ד מֵהֶֽם׃</td><td class="bordered"><span class="mam-doc-lemma"><span class="mam-dqq-stressed">עֲמׇֽדְךָ֣</span></span> <span class="mam-doc-part-0">לגבי הקמץ הקטן ראו ויינברג 3.2.1.3.</span><br><span class="mam-doc-lemma">שְׁעָרָ֗ו</span> <span class="mam-doc-part-0">ל-קרי=שְׁעָרָ֗יו</span></td></tr>
<tr><td id="c1v12">יב</td><td>וְאַל־תֵּ֤רֶא בְיוֹם־אָחִ֙יךָ֙ בְּי֣וֹם נׇכְר֔וֹ וְאַל־תִּשְׂמַ֥ח <span class="mam-doc-target-without-callout">לִבְנֵֽי־יְהוּדָ֖ה</span> בְּי֣וֹם אׇבְדָ֑ם וְאַל־תַּגְדֵּ֥ל פִּ֖יךָ בְּי֥וֹם צָרָֽה׃</td><td class="bordered"><span class="mam-doc-lemma">לִבְנֵֽי־יְהוּדָ֖ה</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל!=&lt;לִבְנֵֽי יְהוּדָ֖ה&gt; (חסר מקף) לפי ברויאר (וכך נראה בצילום כתי״ל), אבל דותן והמקליד קראו במקף.</li>
</ul>
</td></tr>
<tr><td id="c1v13">יג</td><td>אַל־תָּב֤וֹא בְשַֽׁעַר־עַמִּי֙ בְּי֣וֹם אֵידָ֔ם אַל־תֵּ֧רֶא גַם־אַתָּ֛ה בְּרָעָת֖וֹ בְּי֣וֹם אֵיד֑וֹ וְאַל־תִּשְׁלַ֥חְנָה בְחֵיל֖וֹ בְּי֥וֹם אֵידֽוֹ׃</td><td class="bordered"></td></tr>
<tr><td id="c1v14">יד</td><td>וְאַֽל־תַּעֲמֹד֙ עַל־הַפֶּ֔רֶק לְהַכְרִ֖ית אֶת־פְּלִיטָ֑יו וְאַל־תַּסְגֵּ֥ר שְׂרִידָ֖יו בְּי֥וֹם צָרָֽה׃</td><td class="bordered"></td></tr>
<tr><td id="c1v15">טו</td><td>כִּֽי־קָר֥וֹב יוֹם־יְהֹוָ֖ה עַל־כׇּל־הַגּוֹיִ֑ם כַּאֲשֶׁ֤ר עָשִׂ֙יתָ֙ יֵעָ֣שֶׂה לָּ֔ךְ גְּמֻלְךָ֖ יָשׁ֥וּב בְּרֹאשֶֽׁךָ׃</td><td class="bordered"></td></tr>
<tr><td id="c1v16">טז</td><td>כִּ֗י כַּֽאֲשֶׁ֤ר שְׁתִיתֶם֙ עַל־הַ֣ר קׇדְשִׁ֔י יִשְׁתּ֥וּ כׇֽל־הַגּוֹיִ֖ם תָּמִ֑יד וְשָׁת֣וּ וְלָע֔וּ וְהָי֖וּ כְּל֥וֹא <span class="mam-doc-target-without-callout">הָיֽוּ</span>׃</td><td class="bordered"><span class="mam-doc-lemma">הָיֽוּ</span> <span class="mam-doc-part-0">=ק ובדפוסים</span><ul class="mam-doc-parts">
<li>
ל!=הָֽיוּ (מקום הסילוק) לפי ברויאר, ונראה שהצדק עמו.</li>
</ul>
</td></tr>
<tr><td id="c1v17">יז</td><td>וּבְהַ֥ר צִיּ֛וֹן תִּהְיֶ֥ה פְלֵיטָ֖ה וְהָ֣יָה קֹ֑דֶשׁ <span class="mam-doc-target-without-callout">וְיָֽרְשׁוּ֙</span> בֵּ֣ית יַֽעֲקֹ֔ב אֵ֖ת <span class="mam-doc-target-without-callout">מוֹרָֽשֵׁיהֶֽם</span>׃</td><td class="bordered"><span class="mam-doc-lemma">וְיָֽרְשׁוּ֙</span> <span class="mam-doc-part-0">=ל,ק</span><ul class="mam-doc-parts">
<li>
אך לפי ברויאר ודותן אין געיה.</li>
<li>
קורן, ברויאר, סימנים, מכון ממרא</li>
</ul>
<br><span class="mam-doc-lemma">מוֹרָֽשֵׁיהֶֽם</span> <span class="mam-doc-part-0">ל!=מוֹרָֽשֵׁיהֶם (חסר סילוק)</span><ul class="mam-doc-parts">
<li>
הערת המקליד</li>
</ul>
</td></tr>
<tr><td id="c1v18">יח</td><td><span class="mam-doc-target-without-callout">וְהָיָה֩</span> בֵית־יַעֲקֹ֨ב אֵ֜שׁ וּבֵ֧ית יוֹסֵ֣ף לֶהָבָ֗ה וּבֵ֤ית עֵשָׂו֙ לְקַ֔שׁ וְדָלְק֥וּ בָהֶ֖ם וַאֲכָל֑וּם <span class="mam-doc-target-without-callout">וְלֹֽא־יִֽהְיֶ֤ה</span> שָׂרִיד֙ לְבֵ֣ית עֵשָׂ֔ו כִּ֥י יְהֹוָ֖ה דִּבֵּֽר׃</td><td class="bordered"><span class="mam-doc-lemma">וְהָיָה֩</span> <span class="mam-doc-part-0">הערת המקליד בתיבה זו אינה מובנת.</span><br><span class="mam-doc-lemma">וְלֹֽא־יִֽהְיֶ֤ה</span> <span class="mam-doc-part-0">=ל</span><ul class="mam-doc-parts">
<li>
ב-BHS ו-BHQ לא גרסו את הגעיה ביו״ד. אמנם שתי הגעיות קיימות בכתי״ל, וכן דעתם של דותן וברויאר.</li>
</ul>
</td></tr>
<tr><td id="c1v19">יט</td><td>וְיָרְשׁ֨וּ הַנֶּ֜גֶב אֶת־הַ֣ר עֵשָׂ֗ו וְהַשְּׁפֵלָה֙ אֶת־פְּלִשְׁתִּ֔ים וְיָרְשׁוּ֙ אֶת־שְׂדֵ֣ה אֶפְרַ֔יִם וְאֵ֖ת שְׂדֵ֣ה שֹׁמְר֑וֹן וּבִנְיָמִ֖ן אֶת־הַגִּלְעָֽד׃</td><td class="bordered"></td></tr>
<tr><td id="c1v20">כ</td><td>וְגָלֻ֣ת הַֽחֵל־הַ֠זֶּ֠ה לִבְנֵ֨י יִשְׂרָאֵ֤ל אֲשֶֽׁר־כְּנַעֲנִים֙ עַד־צָ֣רְפַ֔ת וְגָלֻ֥ת יְרוּשָׁלַ֖͏ִם אֲשֶׁ֣ר בִּסְפָרַ֑ד יִֽרְשׁ֕וּ אֵ֖ת עָרֵ֥י הַנֶּֽגֶב׃</td><td class="bordered"></td></tr>
<tr><td id="c1v21">כא</td><td>וְעָל֤וּ מֽוֹשִׁעִים֙ בְּהַ֣ר צִיּ֔וֹן לִשְׁפֹּ֖ט אֶת־הַ֣ר עֵשָׂ֑ו וְהָיְתָ֥ה לַֽיהֹוָ֖ה הַמְּלוּכָֽה׃</td><td class="bordered"></td></tr>
</table>
</body>
</html>
