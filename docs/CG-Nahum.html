<!doctype html>
<html lang="en">
<head>
<meta charset="utf-8">
<title>
MAM for Accordance: Nahum</title>
<style>

body {
    font-size: 14pt;
}
*[lang="hbo"] {
    font-family: "Taamey D";
    font-size: 140%;
}
span.mam-letter-small { font-size: 85% }
span.mam-letter-large { font-size: 125% }
span.mam-letter-hung { vertical-align: super }
span.mam-note-callout { color: red }
span.mam-doc-note-callout { color: red }
span.mam-doc-target { color: blue }
table.border-collapse { border-collapse: collapse }
th, td {
    padding-right: 0.4em;
    padding-left: 0.4em;
}
*.bordered { border: 1px solid }
</style>
</head>
<body>
<table class="border-collapse" style="width: 40em; table-layout: fixed" lang="hbo" dir="rtl">
<colgroup>
<col span="1" style="width: 8%;">
<col span="1" style="width: 46%;">
<col span="1" style="width: 46%;">
</colgroup>
<tr><td>א:</td><td>מַשָּׂ֖א נִֽינְוֵ֑ה סֵ֧פֶר חֲז֛וֹן נַח֖וּם הָאֶלְקֹשִֽׁי׃</td><td></td></tr>
<tr><td>ב</td><td>אֵ֣ל קַנּ֤וֹא וְנֹקֵם֙ יְהֹוָ֔ה נֹקֵ֥ם יְהֹוָ֖ה וּבַ֣עַל חֵמָ֑ה נֹקֵ֤ם יְהֹוָה֙ לְצָרָ֔יו וְנוֹטֵ֥ר ה֖וּא לְאֹיְבָֽיו׃</td><td></td></tr>
<tr><td>ג</td><td>יְהֹוָ֗ה אֶ֤רֶךְ אַפַּ֙יִם֙ <span class="mam-kq"><span class="mam-kq-k">(וגדול)</span> <span class="mam-kq-q">[וּגְדׇל־]</span></span>כֹּ֔חַ<span class="mam-doc-note-callout">*</span> וְנַקֵּ֖ה לֹ֣א יְנַקֶּ֑ה יְהֹוָ֗ה בְּ<span class="mam-letter-small">ס</span>וּפָ֤ה<span class="mam-doc-note-callout">*</span> וּבִשְׂעָרָה֙ דַּרְכּ֔וֹ וְעָנָ֖ן אֲבַ֥ק רַגְלָֽיו׃</td><td><span class="mam-doc-target"><span class="mam-kq"><span class="mam-kq-k">(וגדול)</span> <span class="mam-kq-q">[וּגְדׇל־]</span></span>כֹּ֔חַ</span> <span class="mam-doc-parts">=ל ובדפוסים (וכן בברויאר) ● א=וּגְדׇול־כֹּ֔חַ (ואין הערת קרי) וכן במג״ה ● מ״ק-א=&lt;ל' מל'&gt;</span><br><span class="mam-doc-target">בְּ<span class="mam-letter-small">ס</span>וּפָ֤ה</span> <span class="mam-doc-parts">=דפוסים ע״פ מ״ש &lt;בס"א כ"י הסמ״ך זעירא, וכן מסור עליו, ואף בריש מסורה גדולה נמנה עם אותיות קטנות. וכן מצאתי מסרת כ"י. ועיין מ״ש בתילים כ"ז.&gt; ● א=בְּסוּפָ֤ה (באות רגילה) ● קורן, ברויאר, סימנים</span></td></tr>
<tr><td>ד</td><td>גּוֹעֵ֤ר בַּיָּם֙ וַֽיַּבְּשֵׁ֔הוּ וְכׇל־הַנְּהָר֖וֹת הֶחֱרִ֑יב אֻמְלַ֤ל בָּשָׁן֙ וְכַרְמֶ֔ל וּפֶ֥רַח לְבָנ֖וֹן אֻמְלָֽל׃</td><td></td></tr>
<tr><td>ה</td><td>הָרִים֙ רָעֲשׁ֣וּ מִמֶּ֔נּוּ וְהַגְּבָע֖וֹת הִתְמֹגָ֑גוּ וַתִּשָּׂ֤א הָאָ֙רֶץ֙ מִפָּנָ֔יו וְתֵבֵ֖ל וְכׇל־י֥וֹשְׁבֵי בָֽהּ׃</td><td></td></tr>
<tr><td>ו</td><td>לִפְנֵ֤י זַעְמוֹ֙ מִ֣י יַעֲמ֔וֹד וּמִ֥י יָק֖וּם בַּחֲר֣וֹן אַפּ֑וֹ חֲמָתוֹ֙ נִתְּכָ֣ה כָאֵ֔שׁ וְהַצֻּרִ֖ים נִתְּצ֥וּ מִמֶּֽנּוּ׃</td><td></td></tr>
<tr><td>ז</td><td>ט֣וֹב יְהֹוָ֔ה לְמָע֖וֹז בְּי֣וֹם צָרָ֑ה וְיֹדֵ֖עַ חֹ֥סֵי בֽוֹ׃</td><td></td></tr>
<tr><td>ח</td><td>וּבְשֶׁ֣טֶף עֹבֵ֔ר כָּלָ֖ה יַעֲשֶׂ֣ה מְקוֹמָ֑הּ וְאֹיְבָ֖יו יְרַדֶּף־חֹֽשֶׁךְ׃</td><td></td></tr>
<tr><td>ט</td><td>מַה־תְּחַשְּׁבוּן֙ אֶל־יְהֹוָ֔ה כָּלָ֖ה ה֣וּא עֹשֶׂ֑ה לֹא־תָק֥וּם פַּעֲמַ֖יִם צָרָֽה׃</td><td></td></tr>
<tr><td>י</td><td>כִּ֚י עַד־סִירִ֣ים סְבֻכִ֔ים וּכְסׇבְאָ֖ם סְבוּאִ֑ים אֻ֨כְּל֔וּ כְּקַ֥שׁ יָבֵ֖שׁ מָלֵֽא׃</td><td></td></tr>
<tr><td>יא</td><td>מִמֵּ֣ךְ יָצָ֔א חֹשֵׁ֥ב עַל־יְהֹוָ֖ה רָעָ֑ה יֹעֵ֖ץ בְּלִיָּֽעַל׃&nbsp;<span class="mam-spi-samekh">{ס}</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td></td></tr>
<tr><td>יב</td><td>כֹּ֣ה&thinsp;<span class="mam-lp-legarmeih">׀</span> אָמַ֣ר יְהֹוָ֗ה אִם־שְׁלֵמִים֙ וְכֵ֣ן רַבִּ֔ים וְכֵ֥ן נָג֖וֹזּוּ וְעָבָ֑ר וְעִ֨נִּתִ֔ךְ לֹ֥א אֲעַנֵּ֖ךְ עֽוֹד׃</td><td></td></tr>
<tr><td>יג</td><td>וְעַתָּ֕ה אֶשְׁבֹּ֥ר מֹטֵ֖הוּ מֵעָלָ֑יִךְ וּמוֹסְרֹתַ֖יִךְ אֲנַתֵּֽק׃</td><td></td></tr>
<tr><td>יד</td><td>וְצִוָּ֤ה עָלֶ֙יךָ֙ יְהֹוָ֔ה לֹא־יִזָּרַ֥ע מִשִּׁמְךָ֖ ע֑וֹד מִבֵּ֨ית אֱלֹהֶ֜יךָ אַכְרִ֨ית פֶּ֧סֶל וּמַסֵּכָ֛ה אָשִׂ֥ים קִבְרֶ֖ךָ כִּ֥י קַלּֽוֹתָ׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td>ב:</td><td>הִנֵּ֨ה עַל־הֶהָרִ֜ים רַגְלֵ֤י מְבַשֵּׂר֙ מַשְׁמִ֣יעַ שָׁל֔וֹם חׇגִּ֧י יְהוּדָ֛ה חַגַּ֖יִךְ שַׁלְּמִ֣י נְדָרָ֑יִךְ כִּי֩ לֹ֨א יוֹסִ֥יף ע֛וֹד <span class="mam-kq"><span class="mam-kq-k">(לעבור)</span> <span class="mam-kq-q">[לַעֲבׇר־]</span></span>בָּ֥ךְ<span class="mam-doc-note-callout">*</span> בְּלִיַּ֖עַל כֻּלֹּ֥ה נִכְרָֽת׃</td><td><span class="mam-doc-target"><span class="mam-kq"><span class="mam-kq-k">(לעבור)</span> <span class="mam-kq-q">[לַעֲבׇר־]</span></span>בָּ֥ךְ</span> <span class="mam-doc-parts">=ל ובדפוסים ● א=לַעֲבׇור־בָּ֥ךְ (אין קרי). מ״ק-א=&lt;ד' מל'&gt;</span></td></tr>
<tr><td>ב</td><td>עָלָ֥ה מֵפִ֛יץ עַל־פָּנַ֖יִךְ נָצ֣וֹר מְצוּרָ֑ה צַפֵּֽה־דֶ֙רֶךְ֙ חַזֵּ֣ק מׇתְנַ֔יִם אַמֵּ֥ץ כֹּ֖חַ מְאֹֽד׃</td><td></td></tr>
<tr><td>ג</td><td>כִּ֣י שָׁ֤ב יְהֹוָה֙ אֶת־גְּא֣וֹן יַעֲקֹ֔ב כִּגְא֖וֹן יִשְׂרָאֵ֑ל כִּ֤י בְקָקוּם֙ בֹּֽקְﬞקִ֔ים<span class="mam-doc-note-callout">*</span> וּזְמֹרֵיהֶ֖ם שִׁחֵֽתוּ׃</td><td><span class="mam-doc-target">בֹּֽקְﬞקִ֔ים</span> <span class="mam-doc-parts">א=בֹּֽקֲקִ֔ים (חטף)</span></td></tr>
<tr><td>ד</td><td>מָגֵ֨ן גִּבֹּרֵ֜יהוּ מְאׇדָּ֗ם אַנְשֵֽׁי־חַ֙יִל֙ מְתֻלָּעִ֔ים בְּאֵשׁ־פְּלָדֹ֥ת הָרֶ֖כֶב בְּי֣וֹם הֲכִינ֑וֹ וְהַבְּרֹשִׁ֖ים הׇרְעָֽלוּ׃</td><td></td></tr>
<tr><td>ה</td><td>בַּחוּצוֹת֙ יִתְהוֹלְﬞל֣וּ<span class="mam-doc-note-callout">*</span> הָרֶ֔כֶב יִֽשְׁתַּקְשְׁק֖וּן בָּרְחֹב֑וֹת מַרְאֵיהֶן֙ כַּלַּפִּידִ֔ים כַּבְּרָקִ֖ים יְרוֹצֵֽצוּ׃</td><td><span class="mam-doc-target">יִתְהוֹלְﬞל֣וּ</span> <span class="mam-doc-parts">א=יִתְהוֹלֲל֣וּ (חטף)</span></td></tr>
<tr><td>ו</td><td>יִזְכֹּר֙ אַדִּירָ֔יו יִכָּשְׁל֖וּ <span class="mam-kq"><span class="mam-kq-k">(בהלכותם)</span> <span class="mam-kq-q">[בַּהֲלִיכָתָ֑ם]</span></span> יְמַֽהֲרוּ֙ חֽוֹמָתָ֔הּ וְהֻכַ֖ן הַסֹּכֵֽךְ׃</td><td></td></tr>
<tr><td>ז</td><td>שַׁעֲרֵ֥י הַנְּהָר֖וֹת נִפְתָּ֑חוּ וְהַהֵיכָ֖ל נָמֽוֹג׃</td><td></td></tr>
<tr><td>ח</td><td>וְהֻצַּ֖ב גֻּלְּתָ֣ה הֹֽעֲלָ֑תָה וְאַמְהֹתֶ֗יהָ מְנַֽהֲגוֹת֙ כְּק֣וֹל יוֹנִ֔ים מְתֹפְﬞפֹ֖ת<span class="mam-doc-note-callout">*</span> עַל־לִבְבֵהֶֽן׃</td><td><span class="mam-doc-target">מְתֹפְﬞפֹ֖ת</span> <span class="mam-doc-parts">א=מְתֹפֲפֹ֖ת (חטף)</span></td></tr>
<tr><td>ט</td><td>וְנִֽינְוֵ֥ה כִבְרֵכַת־מַ֖יִם מִ֣ימֵי הִ֑יא וְהֵ֣מָּה נָסִ֔ים עִמְד֥וּ עֲמֹ֖דוּ וְאֵ֥ין מַפְנֶֽה׃</td><td></td></tr>
<tr><td>י</td><td>בֹּ֥זּוּ כֶ֖סֶף בֹּ֣זּוּ זָהָ֑ב וְאֵ֥ין קֵ֙צֶה֙ לַתְּכוּנָ֔ה כָּבֹ֕ד מִכֹּ֖ל כְּלִ֥י חֶמְדָּֽה׃</td><td></td></tr>
<tr><td>יא</td><td>בּוּקָ֥ה וּמְבוּקָ֖ה וּמְבֻלָּקָ֑ה וְלֵ֨ב נָמֵ֜ס וּפִ֣ק בִּרְכַּ֗יִם וְחַלְחָלָה֙ בְּכׇל־מׇתְנַ֔יִם וּפְנֵ֥י כֻלָּ֖ם קִבְּצ֥וּ פָארֽוּר׃</td><td></td></tr>
<tr><td>יב</td><td>אַיֵּה֙ מְע֣וֹן אֲרָי֔וֹת וּמִרְעֶ֥ה ה֖וּא לַכְּפִרִ֑ים אֲשֶׁ֣ר הָלַךְ֩ אַרְיֵ֨ה לָבִ֥יא שָׁ֛ם גּ֥וּר אַרְיֵ֖ה וְאֵ֥ין מַחֲרִֽיד׃</td><td></td></tr>
<tr><td>יג</td><td>אַרְיֵ֤ה טֹרֵף֙ בְּדֵ֣י גֹרוֹתָ֔יו וּמְחַנֵּ֖ק לְלִבְאֹתָ֑יו וַיְמַלֵּא־טֶ֣רֶף חֹרָ֔יו וּמְעֹנֹתָ֖יו טְרֵפָֽה׃</td><td></td></tr>
<tr><td>יד</td><td>הִנְנִ֣י אֵלַ֗יִךְ נְאֻם֙ יְהֹוָ֣ה צְבָא֔וֹת וְהִבְעַרְתִּ֤י בֶעָשָׁן֙ רִכְבָּ֔הּ וּכְפִירַ֖יִךְ תֹּ֣אכַל חָ֑רֶב וְהִכְרַתִּ֤י מֵאֶ֙רֶץ֙ טַרְפֵּ֔ךְ וְלֹא־יִשָּׁמַ֥ע ע֖וֹד ק֥וֹל מַלְאָכֵֽכֵה׃&nbsp;<span class="mam-spi-pe">{פ}</span><br class="mam-br-after-pe"></td><td></td></tr>
<tr><td>ג:</td><td>ה֖וֹי עִ֣יר דָּמִ֑ים כֻּלָּ֗הּ כַּ֤חַשׁ פֶּ֙רֶק֙ מְלֵאָ֔ה לֹ֥א יָמִ֖ישׁ טָֽרֶף׃</td><td></td></tr>
<tr><td>ב</td><td>ק֣וֹל שׁ֔וֹט וְק֖וֹל רַ֣עַשׁ אוֹפָ֑ן וְס֣וּס דֹּהֵ֔ר וּמֶרְכָּבָ֖ה מְרַקֵּדָֽה׃</td><td></td></tr>
<tr><td>ג</td><td>פָּרָ֣שׁ מַעֲלֶ֗ה וְלַ֤הַב חֶ֙רֶב֙ וּבְרַ֣ק חֲנִ֔ית וְרֹ֥ב חָלָ֖ל וְכֹ֣בֶד פָּ֑גֶר וְאֵ֥ין קֵ֙צֶה֙ לַגְּוִיָּ֔ה <span class="mam-kq"><span class="mam-kq-k">(יכשלו)</span> <span class="mam-kq-q">[וְכָשְׁל֖וּ]</span></span> בִּגְוִיָּתָֽם׃</td><td></td></tr>
<tr><td>ד</td><td>מֵרֹב֙ זְנוּנֵ֣י זוֹנָ֔ה ט֥וֹבַת חֵ֖ן בַּעֲלַ֣ת כְּשָׁפִ֑ים הַמֹּכֶ֤רֶת גּוֹיִם֙ בִּזְנוּנֶ֔יהָ וּמִשְׁפָּח֖וֹת בִּכְשָׁפֶֽיהָ׃</td><td></td></tr>
<tr><td>ה</td><td>הִנְנִ֣י אֵלַ֗יִךְ נְאֻם֙ יְהֹוָ֣ה צְבָא֔וֹת וְגִלֵּיתִ֥י שׁוּלַ֖יִךְ עַל־פָּנָ֑יִךְ וְהַרְאֵיתִ֤י גוֹיִם֙ מַעְרֵ֔ךְ וּמַמְלָכ֖וֹת קְלוֹנֵֽךְ׃</td><td></td></tr>
<tr><td>ו</td><td>וְהִשְׁלַכְתִּ֥י עָלַ֛יִךְ שִׁקֻּצִ֖ים וְנִבַּלְתִּ֑יךְ וְשַׂמְתִּ֖יךְ כְּרֹֽאִי׃</td><td></td></tr>
<tr><td>ז</td><td>וְהָיָ֤ה כׇל־רֹאַ֙יִךְ֙ יִדּ֣וֹד מִמֵּ֔ךְ וְאָמַר֙ שׇׁדְּדָ֣ה נִֽינְוֵ֔ה מִ֖י יָנ֣וּד לָ֑הּ מֵאַ֛יִן אֲבַקֵּ֥שׁ מְנַחֲמִ֖ים לָֽךְ׃</td><td></td></tr>
<tr><td>ח</td><td>הֲתֵֽיטְבִי֙ מִנֹּ֣א אָמ֔וֹן הַיֹּֽשְׁבָה֙ בַּיְאֹרִ֔ים מַ֖יִם סָבִ֣יב לָ֑הּ אֲשֶׁר־חֵ֣יל יָ֔ם מִיָּ֖ם חוֹמָתָֽהּ׃</td><td></td></tr>
<tr><td>ט</td><td>כּ֥וּשׁ עׇצְמָ֛ה וּמִצְרַ֖יִם וְאֵ֣ין קֵ֑צֶה פּ֣וּט וְלוּבִ֔ים הָי֖וּ בְּעֶזְרָתֵֽךְ׃</td><td></td></tr>
<tr><td>י</td><td>גַּם־הִ֗יא לַגֹּלָה֙ הָלְכָ֣ה בַשֶּׁ֔בִי גַּ֧ם עֹלָלֶ֛יהָ יְרֻטְּשׁ֖וּ בְּרֹ֣אשׁ כׇּל־חוּצ֑וֹת וְעַל־נִכְבַּדֶּ֙יהָ֙ יַדּ֣וּ גוֹרָ֔ל וְכׇל־גְּדוֹלֶ֖יהָ רֻתְּק֥וּ בַזִּקִּֽים׃</td><td></td></tr>
<tr><td>יא</td><td>גַּם־אַ֣תְּ תִּשְׁכְּרִ֔י תְּהִ֖י נַעֲלָמָ֑ה גַּם־אַ֛תְּ תְּבַקְשִׁ֥י מָע֖וֹז מֵאוֹיֵֽב׃</td><td></td></tr>
<tr><td>יב</td><td>כׇּ֨ל־מִבְצָרַ֔יִךְ תְּאֵנִ֖ים עִם־בִּכּוּרִ֑ים אִם־יִנּ֕וֹעוּ וְנָפְל֖וּ עַל־פִּ֥י אוֹכֵֽל׃</td><td></td></tr>
<tr><td>יג</td><td>הִנֵּ֨ה עַמֵּ֤ךְ נָשִׁים֙ בְּקִרְבֵּ֔ךְ לְאֹ֣יְבַ֔יִךְ פָּת֥וֹחַ נִפְתְּח֖וּ שַׁעֲרֵ֣י אַרְצֵ֑ךְ אָכְלָ֥ה אֵ֖שׁ בְּרִיחָֽיִךְ׃</td><td></td></tr>
<tr><td>יד</td><td>מֵ֤י מָצוֹר֙ שַֽׁאֲבִי־לָ֔ךְ חַזְּקִ֖י מִבְצָרָ֑יִךְ בֹּ֧אִי בַטִּ֛יט וְרִמְסִ֥י בַחֹ֖מֶר הַחֲזִ֥יקִי מַלְבֵּֽן׃</td><td></td></tr>
<tr><td>טו</td><td>שָׁ֚ם תֹּאכְלֵ֣ךְ אֵ֔שׁ תַּכְרִיתֵ֣ךְ חֶ֔רֶב תֹּאכְלֵ֖ךְ כַּיָּ֑לֶק הִתְכַּבֵּ֣ד כַּיֶּ֔לֶק הִֽתְכַּבְּדִ֖י כָּאַרְבֶּֽה׃</td><td></td></tr>
<tr><td>טז</td><td>הִרְבֵּית֙ רֹכְלַ֔יִךְ מִכּוֹכְבֵ֖י הַשָּׁמָ֑יִם יֶ֥לֶק פָּשַׁ֖ט וַיָּעֹֽף׃</td><td></td></tr>
<tr><td>יז</td><td>מִנְּזָרַ֙יִךְ֙ כָּֽאַרְבֶּ֔ה וְטַפְסְרַ֖יִךְ כְּג֣וֹב גֹּבָ֑י הַחוֹנִ֤ים בַּגְּדֵרוֹת֙ בְּי֣וֹם קָרָ֔ה שֶׁ֤מֶשׁ זָֽרְחָה֙ וְנוֹדַ֔ד<span class="mam-doc-note-callout">*</span> וְלֹא־נוֹדַ֥ע מְקוֹמ֖וֹ אַיָּֽם׃</td><td><span class="mam-doc-target">וְנוֹדַ֔ד</span> <span class="mam-doc-parts">=ל,ק,ש1 ומסורת טברנית ובדפוסים ● א=וְנֹדַ֔ד (כתיב חסר וי״ו)</span></td></tr>
<tr><td>יח</td><td>נָמ֤וּ רֹעֶ֙יךָ֙ מֶ֣לֶךְ אַשּׁ֔וּר יִשְׁכְּנ֖וּ אַדִּירֶ֑יךָ נָפֹ֧שׁוּ עַמְּךָ֛ עַל־הֶהָרִ֖ים וְאֵ֥ין מְקַבֵּֽץ׃</td><td></td></tr>
<tr><td>יט</td><td>אֵין־כֵּהָ֣ה לְשִׁבְרֶ֔ךָ נַחְלָ֖ה מַכָּתֶ֑ךָ כֹּ֣ל&thinsp;<span class="mam-lp-legarmeih">׀</span> שֹׁמְעֵ֣י שִׁמְעֲךָ֗ תָּ֤קְעוּ כַף֙ עָלֶ֔יךָ כִּ֗י עַל־מִ֛י לֹא־עָבְרָ֥ה רָעָתְךָ֖ תָּמִֽיד׃</td><td></td></tr>
</table>
</body>
</html>
